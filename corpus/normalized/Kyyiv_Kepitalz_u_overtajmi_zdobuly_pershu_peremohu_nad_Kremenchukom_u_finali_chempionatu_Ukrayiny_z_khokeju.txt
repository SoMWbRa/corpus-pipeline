<root>
  <metadata>
    <source>Суспільне Новини | Suspilne Novyny</source>
    <author>Максим Гудзенко</author>
    <title>«Київ Кепіталз» у овертаймі здобули першу перемогу над «Кременчуком» у фіналі чемпіонату України з хокею</title>
    <language>uk</language>
    <publication_time>2025-03-26T21:36+02:00</publication_time>
    <reference>https://suspilne.media/sport/980235-kiiv-kepitalz-u-overtajmi-zdobuli-persu-peremogu-nad-kremencukom-u-finali-cempionatu-ukraini-z-hokeu/</reference>
  </metadata>
  <document>
    <h>«Київ Кепіталз» вийшли уперед за перемогами у фіналі плейоф чемпіонату України з хокею. Сталося це у першому поєдинку проти «Кременчука» (3:2).</h>
    <p>До фіналу плейоф змагань вийшли дві команди, які здобули серію з чотирьох перемог у півфінальному протистоянні: дебютант вирішальних матчів «Київ Кепіталз» й чемпіон України-2020 «Кременчук».</p>
    <p>У регулярному чемпіонаті команди провели між собою шість матчів: чотири перемоги здобули «Кепіталз», зокрема у серії булітів виграли останню очну зустріч наприкінці лютого (3:2).</p>
    <p>Чемпіон України визначиться у серії з чотирьох перемог: перші два поєдинки вдома прийматиме у себе київська команда, після чого наступні два — кременчуцька.</p>
    <p>У першому матчі вдома «Київ Кепіталз» відкрив рахунок вже на третій хвилині: після помилки захисника «Кременчука» відзначився Микита Лєсніков. Кияни втримували перевагу аж середини другого періоду: кременчуцька команда скористалася більшістю й з передачі Гліба Кривошапкіна Богдан Середницький зрівняв рахунок — 1:1.</p>
    <p>На десятій хвилині третього періоду «Київ Кепіталз» вдруге повели, проте за дві хвилини пропустили: на гол Дениса Берднікса у більшості забитою шайбою відповів Михайло Геворкян. Переможець першого фіналу визначився у овертаймі: з передачі Лугового відзначився Севастян Карпенко й вивів киян уперед у протистоянні — 3:2.</p>
    <h>Чемпіонат України з хокею 2024/25. Плейоф, фінал, перший матч</h>
    <p>«Київ Кепіталз» — «Кременчук» 3:2 ОТ (1:0, 0:1, 1:1, 1:0)</p>
    <p>Шайби: Лєсніков, 02:15, Берднікс, 39:40, Карпенко, 65:59 — Середницький, 31:54, Геворкян, 51:57</p>
    <p>Наступний матч у фінальному протистоянні плейоф чемпіонату України з хокею «Київ Кепіталз» та «Кременчук» проведуть у пʼятницю, 28 березня, о 18:00.</p>
    <h>Розклад фінальних матчів чемпіонату України з хокею 2024/25</h>
    <ul>
      <li>Пʼятниця, 28 березня, 18:00. «Київ Кепіталз» — «Кременчук»</li>
      <li>Понеділок, 31 березня, 15:00. «Кременчук» — «Київ Кепіталз»</li>
      <li>Середа, 2 квітня, 15:00. «Кременчук» — «Київ Кепіталз»</li>
    </ul>
    <p>Якщо одна з команд не виграє перші чотири фінальні матчі, то призначать додаткові поєдинки, які заплановані та 5, 8 та 11 квітня.</p>
  </document>
</root>
