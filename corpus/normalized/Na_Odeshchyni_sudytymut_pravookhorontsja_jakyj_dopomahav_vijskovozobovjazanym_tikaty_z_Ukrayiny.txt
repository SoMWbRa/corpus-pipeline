<root>
  <metadata>
    <source>Суспільне Новини | Suspilne Novyny</source>
    <author>Наталія Коршак</author>
    <title>На Одещині судитимуть правоохоронця, який допомагав військовозобовʼязаним тікати з України</title>
    <language>uk</language>
    <publication_time>2025-03-25T10:36+02:00</publication_time>
    <reference>https://suspilne.media/odesa/978783-na-odesini-suditimut-pravoohoronca-akij-dopomagav-vijskovozobovazanim-tikati-z-ukraini/</reference>
  </metadata>
  <document>
    <h>До суду передали справу правоохоронця з Одещини, якого обвинувачують в організації незаконного переправлення людей через державний кордон України.</h>
    <p>Про це повідомили в Державному бюро розслідувань 25 березня.</p>
    <p>За даними ДБР, підозрюваний шукав чоловіків, які хотіли уникнути мобілізації, та пропонував їм виїзд до невизнаного Придністровʼя поза пунктами пропуску. Свої послуги він оцінив у 7000 доларів.</p>
    <p>Правоохоронця затримали у січні 2025 року під час отримання грошей. Наразі обвинувальний акт щодо чоловіка передали до суду. Йому інкримінували ч. 3 ст. 332, ч. 2 ст. 369-2 КК України — незаконне переправлення осіб через державний кордон України та отримання хабаря.</p>
    <p>Обвинуваченому загрожує до 9 років позбавлення волі.</p>
    <p>Читайте нас у Telegram, WhatsApp, Viber, Facebook та Instagram: головні новини Одеси та області</p>
  </document>
</root>
