<root>
  <metadata>
    <source>Суспільне Новини | Suspilne Novyny</source>
    <author>Юрій Свиридюк</author>
    <title>Голова ЦРУ: «українці воюватимуть голими руками, якщо не матимуть умов для міцного миру»</title>
    <language>uk</language>
    <publication_time>2025-03-25T23:55+02:00</publication_time>
    <reference>https://suspilne.media/979455-golova-cru-ukrainci-vouvatimut-golimi-rukami-akso-ne-matimut-umov-dla-micnogo-miru/</reference>
  </metadata>
  <document>
    <h>Український народ та армія недооцінені. Вони готові воювати проти росіян голими руками, якщо не матимуть умов для міцного миру.</h>
    <p>Про це заявив директор ЦРУ Джон Реткліфф під час слухань під час слухань на Профільному комітеті Сенату США.</p>
    <p>Цей Комітет заслухав керівників розвідувальних органів США: очільницю національної розвідки Тулсі Габбард, директора ЦРУ Джона Реткліффа, голову розвідувального управління Міноборони Джеффрі Круза, директора Федерального розвідувального бюро (ФБР) Кеша Пателя та директора Агентства національної безпеки США (АНБ) Пола Накасоне.</p>
    <p>На думку військової розвідки США, як Росія, так і Україна до кінця 2025 року зберігатимуть здатність вести бойові дії. На їх думку, Москва має більше можливостей і ресурсів для ведення війни, але у 2026 році обидві сторони будуть відчувати значні труднощі. На думку високопосадовців США, перед РФ та Україною постануть проблеми військового виробництва та поповнення армії.</p>
    <p>На цьому фоні директор ЦРУ Джон Реткліфф зазначив, що український опір недооцінений.</p>
    <q>«Український народ і армія недооцінюються вже кілька років. Зрештою, я переконаний на основі моїх спостережень, на думку розвідки, що вони воюватимуть голими руками, якщо не матимуть умов прийнятних для міцного миру», — заявив він.</q>
    <p>Голова ЦРУ додав, що Росії не вдасться досягнути максимальних цілей на фронті та переговорах, оскільки президент США Дональд Трамп цього не допустить.</p>
    <p>А втім, Реткліфф зауважив, що мирні переговори, якщо вони будуть успішними, означатимуть, що жодна зі сторін не отримає «усе, що хоче», і що «жодні максималістські цілі не будуть досягнуті».</p>
  </document>
</root>
