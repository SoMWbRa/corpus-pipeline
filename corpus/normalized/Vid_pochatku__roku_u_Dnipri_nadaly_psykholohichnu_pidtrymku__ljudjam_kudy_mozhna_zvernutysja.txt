<root>
  <metadata>
    <source>Суспільне Новини | Suspilne Novyny</source>
    <author>Валерія Шостак</author>
    <title>Від початку 2025 року у Дніпрі надали психологічну підтримку 700 людям: куди можна звернутися</title>
    <language>uk</language>
    <publication_time>2025-03-26T14:01+02:00</publication_time>
    <reference>https://suspilne.media/dnipro/979691-vid-pocatku-2025-roku-u-dnipri-nadali-psihologicnu-pidtrimku-700-ludam-kudi-mozna-zvernutisa/</reference>
  </metadata>
  <document>
    <h>З 2024 року у центрах первинної медико-санітарної допомоги у Дніпрі почали надавати психологічну підтримку пацієнтам. Протягом року, лікарі надали понад сім тисяч таких послуг.</h>
    <p>Про це мовиться у пресрелізі міськради, який отримало Суспільне.</p>
    <p>Від початку 2025 року психологічну допомогу надали 700 людям. Сімейні лікарі, терапевти та педіатри центрів первинної медико-санітарної допомоги пройшли відповідний курс навчання в академії Національної служби здоровʼя України за програмою mhGAP.</p>
    <q>«Сімейний лікар слідкує за результатом роботи з пацієнтом. За необхідності скеровує до психолога, психотерапевта чи психіатра. Людина може прийти до сімейного лікаря зовсім з іншими питаннями, а під час спілкування лікар може зʼясувати, що пацієнту потрібна й психологічна допомога», – сказала директорка одного з центрів Галина.</q>
    <p>Працюють спеціалісти з різними віковими категоріями: дітьми, підлітками та дорослими. Також працює батьківський клуб, де лікарі консультують, як правильно вирішити ті чи інші питання з дітьми-підлітками.</p>
    <p>Надають допомогу безоплатно у 12 центрах первинної медико-санітарної допомоги. Вони розташовані за адресами:</p>
    <ul>
      <li>вулиця Антоновича, 29;</li>
      <li>проспект Богдана Хмельницького, 19;</li>
      <li>вулиця Панікахи, 53;</li>
      <li>вулиця Ламана, 4;</li>
      <li>вулиця Велика Діївська, 111;</li>
      <li>вулиця Ближня, 31;</li>
      <li>вулиця Краснопільська, 6-Б;</li>
      <li>вулиця Галини Мазепи, 53 А;</li>
      <li>провулок Фестивальний, 1;</li>
      <li>вулиця 20-річчя Перемоги, 12;</li>
      <li>вулиця Висоцького, 2-А;</li>
      <li>вулиця Футбольна, 12.</li>
    </ul>
    <p>Читайте нас у Telegram: Суспільне Дніпро</p>
  </document>
</root>
