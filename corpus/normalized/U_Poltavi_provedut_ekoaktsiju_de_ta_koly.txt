<root>
  <metadata>
    <source>Суспільне Новини | Suspilne Novyny</source>
    <author>Валерія Рибалка</author>
    <title>У Полтаві проведуть екоакцію: де та коли</title>
    <language>uk</language>
    <publication_time>2025-03-25T17:43+02:00</publication_time>
    <reference>https://suspilne.media/poltava/979265-u-poltavi-provedut-ekoakciu-de-ta-koli/</reference>
  </metadata>
  <document>
    <h>У Полтаві приберуть та розчистять Студентський парк імені Дмитра Юденка. Таку екологічну акцію влаштують 29 березня.</h>
    <p>Про це повідомили на Facebook-сторінці Полтавського осередку ГО «Будуємо Україну Разом».</p>
    <p>Долучитися до прибирання сміття на території Студентського парку у Полтаві може кожен охочий. Зустріч о 10:00 29 березня біля ресторану «Козачка».</p>
    <h>Що потрібно взяти із собою</h>
    <ul>
      <li>Господарські рукавички;</li>
      <li>Сміттєві пакети;</li>
      <li>Інструменти: граблі, лопати та інше.</li>
    </ul>
    <p>Організовує захід полтавський осередок громадської організації «Будуємо Україну Разом».</p>
    <h>Ким був Дмитро Юденко</h>
    <p>Дмитро Юденко (1986–2023) — український військовий, громадський активіст із Полтавщини. Учасник війни з 2014 року, служив у батальйоні «Азов», брав участь у боях за Широкине. У мирному житті працював машиністом крана, заснував ГО «Вороскол». Після повномасштабного вторгнення воював у 3-й штурмовій бригаді, загинув у бою під Бахмутом. Посмертно нагороджений орденом «За мужність» III ступеня. На його честь перейменовано Студентський парк у Полтаві.</p>
    <p>Читайте і дивіться Суспільне Полтава на платформах:</p>
    <p>Telegram | Viber | Instagram | Twitter | YouTube | Facebook | TikTok</p>
  </document>
</root>
