<root>
  <metadata>
    <source>Суспільне Новини | Suspilne Novyny</source>
    <author>Валерія Гавриш, Маріетта Мкртчян</author>
    <title>«Щоб розвʼязати проблему безробіття»: у Миколаєві створили проєкт із підтримки ринку праці та створення робочих місць</title>
    <language>uk</language>
    <publication_time>2025-03-25T09:01+02:00</publication_time>
    <reference>https://suspilne.media/mykolaiv/978545-sob-rozvazati-problemu-bezrobitta-u-mikolaevi-stvorili-proekt-iz-pidtrimki-rinku-praci-ta-stvorenna-robocih-misc/</reference>
  </metadata>
  <document>
    <h></h>
    <h>У Миколаєві 24 березня стартував проєкт «Сприяння створенню робочих місць у Миколаєві та розвитку соціального діалогу». Його мета — зменшення безробіття на ринку праці.</h>
    <p>Про це кореспондентам Суспільного розповіла керівниця проєкту і програм Всеукраїнської громадської організації «Українська асоціація центрів підтримки бізнесу» Ольга Раку.</p>
    <p>За її словами, проєкт обʼєднує ключових стейкхолдерівСтейкхолдер (англ. stakeholder) — це зацікавлена в проєкті особа чи сторона, що має якийсь до нього стосунок. ринку зайнятості: представників обласної військової адміністрації, місцевої влади, центрів зайнятості, освітніх закладів, закладів професійної, професійно-технічної освіти та роботодавців.</p>
    <p>«Було визначено чотири основні напрямки, за якими ми будемо працювати. Один з ключових — це підтримка в самозайнятості та підприємництві, оскільки ми розуміємо, що тут є великий потенціал для того, щоб створювати робочі місця і розвʼязати проблему безробіття», — говорить Ольга Раку.</p>
    <p>Партнерство спрямоване на переселенців, ветеранів, людей з інвалідністю, жінок, людей віком від 45 років, які мають обмежений доступ до навчання та працевлаштування, наголошує керівниця проєкту.</p>
    <p>Директорка офісу МОПМіжнародна організація праці, заснована в 1919 році. в Україні Аїда Ліндмайер розповідає, що одним із ключових компонентів в роботі МОП є сталість і надійність.</p>
    <q>«Чому так? Ми не приходимо для того, щоб казати вам, що робити. Ми разом з вами обговорюємо і вирішуємо, що ми надаємо. Є попит — і ми забезпечуємо пропозицію».</q>
    <p>Заступник начальника військової обласної адміністрації Микола Марінов вважає, що залучення МОП у регіоні свідчить про зміну підходу міжнародних партнерів до розвитку економіки та підтримки ринку праці.</p>
    <q>«Те, що вони “заходять” до нас в регіон — це ознака того, що міняється підхід наших партнерів до розвитку економіки та підтримки ринку праці. Бо раніше точково наші партнери допомагали в цьому».</q>
    <p>Під час заходу між партнерами була підписана угода про співпрацю. Проєкт триватиме 13 місяців, розповіла Ольга Раку. Його реалізовують за підтримки Міжнародної організації праці та уряду Данії.</p>
    <p>Слідкуйте за головними новинами Миколаєва та області у WhatsApp, Telegram, Viber, YouTube, TikTok, Facebook та Instagram.</p>
  </document>
</root>
