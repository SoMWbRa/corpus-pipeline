<root>
  <metadata>
    <source>Суспільне Новини | Suspilne Novyny</source>
    <author>Марія Солодовнік</author>
    <title>У Харкові невідомий стріляв по автобусах: поліція почала перевірку</title>
    <language>uk</language>
    <publication_time>2025-03-25T22:38+02:00</publication_time>
    <reference>https://suspilne.media/kharkiv/979445-u-harkovi-nevidomij-strilav-po-avtobusah-policia-pocala-perevirku/</reference>
  </metadata>
  <document>
    <h>Ввечері 25 березня невідомий здійснив постріли у міські автобуси «Карсан».</h>
    <p>Про це повідомили у пресслужбі поліції Харківщини.</p>
    <p>За її даними, люди поранень не зазнали — в автобусах перебували лише водії. У транспорті пошкоджені вікна та двері.</p>
    <p>«Близько 19:00 до поліції надійшло повідомлення від водія маршрутного автобуса про те, що невідомі особи здійснили декілька пострілів по двох пасажирських автобусах, які рухались без пасажирів до автотранспортного підприємства», — сказано у повідомленні.</p>
    <p>Кулі, якими стріляли по автобусах, вилучили слідчі: «За попередніми даними, були відстріляні з пневматичної зброї».</p>
    <p>Поліція почала перевірку за фактом обстрілу автобусів, провадження відкрили за статтею про хуліганство. Особу стрілка встановлюють.</p>
    <p>Підписуйтесь на новини Харкова та області в Telegram, WhatsApp, Facebook, Viber, Instagram, Youtube</p>
  </document>
</root>
