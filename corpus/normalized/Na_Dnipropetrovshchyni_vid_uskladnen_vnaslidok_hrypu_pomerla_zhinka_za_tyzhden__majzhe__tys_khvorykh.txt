<root>
  <metadata>
    <source>Суспільне Новини | Suspilne Novyny</source>
    <author>Ірина Руденко</author>
    <title>На Дніпропетровщині від ускладнень внаслідок грипу померла жінка, за тиждень — майже 16 тис. хворих</title>
    <language>uk</language>
    <publication_time>2025-03-25T15:03+02:00</publication_time>
    <reference>https://suspilne.media/dnipro/979089-na-dnipropetrovsini-vid-uskladnen-vnaslidok-gripu-pomerla-zinka-za-tizden-majze-16-tis-hvorih/</reference>
  </metadata>
  <document>
    <h>На Дніпропетровщині протягом тижня, з 17 по 23 березня, зареєстрували 15 984 нові випадки захворювання на гострі респіраторні вірусні інфекції (ГРВІ). Майже 47% хворих — діти віком до 17 років. Зафіксовано летальний випадок від ускладнень внаслідок грипу А.</h>
    <p>Про це повідомляється на сайті обласного лабораторного центру МОЗ України.</p>
    <p>У порівнянні з попереднім тижнем захворюваність зменшилася на 19,6%. До лікарень госпіталізували 613 хворих, у тому числі 283 дитини.</p>
    <p>Кількість пацієнтів, в яких лабораторно підтверджено COVID-19 — 46, серед дітей випадки не зареєстровані. На стаціонарному лікуванні перебувають 28 хворих.</p>
    <p>Також протягом тижня зареєстрували один летальний випадок з лабораторно підтвердженим грипом А. Хвора 53 років мала супутні стани та не була щеплена проти грипу.</p>
    <p>Із початку епідемічного сезону проти грипу вакцинували понад 10 тисяч людей.</p>
    <p>Читайте нас у Telegram: Суспільне Дніпро</p>
  </document>
</root>
