<root>
  <metadata>
    <source>Суспільне Новини | Suspilne Novyny</source>
    <author>Юлія Разумова</author>
    <title>На Чернігівщині з 1 квітня діятиме нерестова заборона на вилов риби</title>
    <language>uk</language>
    <publication_time>2025-03-26T12:32+02:00</publication_time>
    <reference>https://suspilne.media/chernihiv/979669-na-cernigivsini-z-1-kvitna-diatime-nerestova-zaborona-na-vilov-ribi/</reference>
  </metadata>
  <document>
    <h>З 1 квітня 2025 року на території Чернігівської області запроваджується сезонна заборона на вилов риби у рибогосподарських водних обʼєктах через нерест. Такі обмеження діятимуть відповідно до Правил рибальства та наказу Управління Державного агентства з розвитку меліорації, рибного господарства та продовольчих програм.</h>
    <p>Про це повідомляє Чернігівський рибоохоронний патруль на своїй Facebook-сторінці.</p>
    <p>Зокрема, вилов риби забороняється:</p>
    <ul>
      <li>з 1 квітня до 20 травня – у всіх річках та їхніх кореневих водах.</li>
      <li>з 1 квітня до 10 червня – у всіх водосховищах.</li>
      <li>з 1 квітня до 30 червня – у придаткових водоймах (протоки, гирла, озера, ставки, водойми, які тимчасово заливаються водою під час весняної повені).</li>
    </ul>
    <p>Окрім цього, заборонено:</p>
    <p>Пересування будь-яких транспортних засобів і моторних суден у заборонених місцях (окрім встановлених суднових ходів). Виняток – плавзасоби, що використовуються органами рибоохорони та іншими уповноваженими структурами.</p>
    <p>Обмеження запроваджуються для збереження нерестовищ і сприяння відновленню водних біоресурсів.</p>
    <p>Нагадаємо, що на Чернігівщині до 31 березня триває нерестова заборона на вилов щуки, а до 30 червня включно діятиме заборона на вилов раків.</p>
    <p>Перелік місць, де дозволений вилов риби, можна переглянути за посиланням.</p>
    <p>Підписуйтесь на Суспільне Чернігів і на інших платформах: Telegram, Facebook, Viber, YouTube, WhatsApp, TikTok.</p>
  </document>
</root>
