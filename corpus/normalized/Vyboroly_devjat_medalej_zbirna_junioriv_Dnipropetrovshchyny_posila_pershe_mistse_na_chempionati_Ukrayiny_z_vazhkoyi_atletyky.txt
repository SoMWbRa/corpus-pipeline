<root>
  <metadata>
    <source>Суспільне Новини | Suspilne Novyny</source>
    <author>Анна Косарінова</author>
    <title>Вибороли девʼять медалей: збірна юніорів Дніпропетровщини посіла перше місце на чемпіонаті України з важкої атлетики</title>
    <language>uk</language>
    <publication_time>2025-03-26T08:47+02:00</publication_time>
    <reference>https://suspilne.media/dnipro/979005-viboroli-devat-medalej-zbirna-unioriv-dnipropetrovsini-posila-perse-misce-na-cempionati-ukraini-z-vazkoi-atletiki/</reference>
  </metadata>
  <document>
    <h>Збірна юніорів Дніпропетровщини здобула перемогу на чемпіонаті України з важкої атлетики U20. Спортсмени вибороли чотири золоті, дві срібні та три бронзові медалі.</h>
    <p>Про це йдеться на сайті регіонального відділення Національного олімпійського комітету.</p>
    <p>Чемпіонами стали:</p>
    <ul>
      <li>Микита Бойко, Кривий Ріг — у категорії 67 кг серед юнаків до 17 років із сумою двоборства 220 кг;</li>
      <li>Євген Шкода, Камʼянське — у категорії 55 кг серед юніорів до 20 років;</li>
      <li>Роман Строганов — у категорії до 61 кг серед юніорів до 20 років;</li>
      <li>Максим Бережний, Кривий Ріг — у категорії 73 кг серед юніорів до 20 років із сумою двоборства 288 кг.</li>
    </ul>
    <p>«Срібло» здобули:</p>
    <ul>
      <li>Микола Давиденко, Кривий Ріг — у категорії 102 кг з результатом 114 кг у ривку, у поштовху 136 кг;</li>
      <li>Ярослав Пономаренко, Павлоград — у ваговій категорії до 81 кг серед юніорів до 20 років. За сумою вправ ривок та поштовх показав 299 кг.</li>
    </ul>
    <p>Бронзовими призерками стали:</p>
    <ul>
      <li>Кіра Строганова, Кривий Ріг — у категорії до 49 кг. Спортсменка показала результат у ривку 62 кг, поштовху 76 кг та сумі двоборства 138 кг, що дорівнює нормативу майстра спорту України.</li>
      <li>Анастасія Резніченко, Кривий Ріг — у категорії до 76 кг з результатом 144 кг.</li>
      <li>Поліна Гирик, Кривий Ріг — у категорії 81 кг із загальною сумою двоборства 116 кг.</li>
    </ul>
    <p>Чемпіонат України з важкої атлетики U17 та U20 проходив у Хусті з 16 до 22 березня.</p>
    <p>Читайте нас у Telegram: Суспільне Дніпро</p>
  </document>
</root>
