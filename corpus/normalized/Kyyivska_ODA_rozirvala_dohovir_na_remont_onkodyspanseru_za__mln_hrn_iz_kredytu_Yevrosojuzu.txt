<root>
  <metadata>
    <source>Суспільне Новини | Suspilne Novyny</source>
    <author>Анна Рибальська</author>
    <title>Київська ОДА розірвала договір на ремонт онкодиспансеру за 224 млн грн із кредиту Євросоюзу</title>
    <language>uk</language>
    <publication_time>2025-03-25T12:08+02:00</publication_time>
    <reference>https://suspilne.media/kyiv/978889-kiivska-oda-rozirvala-dogovir-na-remont-onkodispanseru-za-224-mln-grn-iz-kreditu-evrosouzu/</reference>
  </metadata>
  <document>
    <h>Департамент регіонального розвитку Київської ОДА розірвав договір на капітальний ремонт хірургічного корпусу обласного онкологічного диспансеру за майже 224 млн гривень.</h>
    <p>Про це стало відомо через дані у системі Prozorro.</p>
    <p>Наприкінці лютого журналісти звернули увагу, що Київська ОДА замовила ремонт онкодиспансеру з будматеріалів по завищених цінах. Роботи мали профінансувати за рахунок позики Європейського інвестиційного банку.</p>
    <p>Зокрема, видання «Наші гроші» зазначило, що деякі позиції в тендері були вдвічі-втричі дорожче, ніж можна знайти на ринку.</p>
    <p>Тоді фірма ТОВ «Бцремсервіс» отримала підряд без конкуренції, бо на торги більше ніхто не подався. А 18 березня договір вирішили розірвати за згодою сторін.</p>
  </document>
</root>
