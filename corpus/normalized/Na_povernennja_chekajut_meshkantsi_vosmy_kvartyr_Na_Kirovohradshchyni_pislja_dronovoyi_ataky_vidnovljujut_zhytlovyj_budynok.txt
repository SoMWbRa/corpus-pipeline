<root>
  <metadata>
    <source>Суспільне Новини | Suspilne Novyny</source>
    <author>Наталія Сарафанова</author>
    <title>«На повернення чекають мешканці восьми квартир». На Кіровоградщині після дронової атаки відновлюють житловий будинок</title>
    <language>uk</language>
    <publication_time>2025-03-25T15:19+02:00</publication_time>
    <reference>https://suspilne.media/kropyvnytskiy/978989-na-povernenna-cekaut-meskanci-vosmi-kvartir-na-kirovogradsini-pisla-dronovoi-ataki-vidnovluut-zitlovij-budinok/</reference>
  </metadata>
  <document>
    <h>У місті Долинська Кропивницького району Кіровоградської області продовжують відновлювати будинок, у який 18 лютого влучив російський дрон. Нині на повернення у своє житло чекають мешканці восьми квартир.</h>
    <p>Про це Суспільному розповів голова Долинської громади Євгеній Звіздовський.</p>
    <p>За його даними, за понад місяць у житловому будинку виконали низку робіт. Зокрема, на восьмому поверсі забетонували та армувалиЦе процес посилення стінових конструкцій за допомогою спеціалізованих матеріалів, які покращують їх міцність та стійкість до різних впливів. стіни, зробили міжпанельні шви. Панелі зʼєднали пластинами з листової сталі. В одному підʼїзді замінили опалення, встановили нові металопластикові двері та автоматичний датчик світла.</p>
    <q>«Нині очікуємо на поставку вікон у другий та третій підʼїзди. З міського бюджети на ремонт витратили 200 тисяч гривень. Ще 75 тисяч надали місцеві благодійники. До 2 квітня 101 квартира отримає з міського бюджету по 15 тисяч гривень. Власники помешкань, які були найближче до вибуху – по 50 тисяч гривень. Родина, у квартиру якої поцілив “шахед” – 476 тисяч гривень».</q>
    <p>За інформацією Євгенія Звіздовського, також кожен мешканець, який перебував під час вибуху вдома, отримав по 10 тисяч 800 гривень від управління комісара Організації Обʼєднаних Націй у справах біженців.</p>
    <p>Нині розпочинають роботу із заміни вікон, які безплатно надає благодійний фонд. Влітку планують утеплити фасад двох підʼїздів.</p>
    <h>Що відомо про дронову атаку на житловий будинок</h>
    <p>У ніч на 18 лютого цього року російський дрон влучив у багатоповерхівку в місті Долинська. З житлового будинку евакуювали мешканців 38 квартир. Травмувалися троє людей: матір з двома дітьми. Мешканці будинків подали до міської ради 110 заяв щодо пошкодженого майна.</p>
    <p>У 12 будинках – тому, куди поцілив дрон, та сусідніх — заміни потребували 272 вікна. У міському бюджеті на відновлення житла передбачили майже три мільйони гривень.</p>
  </document>
</root>
