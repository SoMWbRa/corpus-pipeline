<root>
  <metadata>
    <source>Суспільне Новини | Suspilne Novyny</source>
    <author>Володимир Піняжко</author>
    <title>На Львівщині завершили опалювальний сезон</title>
    <language>uk</language>
    <publication_time>2025-03-26T15:00+02:00</publication_time>
    <reference>https://suspilne.media/lviv/979927-na-lvivsini-zaversili-opaluvalnij-sezon/</reference>
  </metadata>
  <document>
    <h>Сьогодні, 26 березня, очільник Львівської ОВА Максим Козицький підписав розпорядження про завершення опалювального сезону на Львівщині. Причиною цього стало підвищення середньої температури повітря.</h>
    <p>Про це Максим Козицький написав на Facebook.</p>
    <p>«Зважаючи на суттєве потепління, підписав розпорядження про завершення опалювального сезону на Львівщині. Нагадаю, рішення про завершення опалювального сезону органи місцевого самоврядування ухвалюють, виходячи з середньодобової температури повітря», — зазначив Максим Козицький.</p>
    <p>Очільник області уточнив, що відключення опалення в медзакладах, закладах культури, школах, дитсадках та соціально-медичних установах проводитимуть за письмовими заявками їхніх керівників.</p>
    <p>Як зазначили сьогодні, 26 березня, в пресслужбі Львівської міської ради, у Львові до 30 березня включно з ранку до 20:00 вимикатимуть опалення в житлових будинках. Школи, дитсадки та медзаклади опалення отримуватимуть.</p>
  </document>
</root>
