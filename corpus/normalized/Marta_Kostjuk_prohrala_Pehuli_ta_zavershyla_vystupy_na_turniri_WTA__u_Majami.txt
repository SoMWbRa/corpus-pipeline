<root>
  <metadata>
    <source>Суспільне Новини | Suspilne Novyny</source>
    <author>Сергій Олексюк</author>
    <title>Марта Костюк програла Пегулі та завершила виступи на турнірі WTA 1000 у Маямі</title>
    <language>uk</language>
    <publication_time>2025-03-25T00:12+02:00</publication_time>
    <reference>https://suspilne.media/sport/978643-marta-kostuk-prograla-peguli-ta-zaversila-vistupi-na-turniri-wta-1000-u-maami/</reference>
  </metadata>
  <document>
    <h>Марта Костюк вибула зі змагань WTA 1000 у Маямі після матчу з четвертою ракеткою світу Джессікою Пегулою — 6:2, 6:3 на користь американки.</h>
    <p>22-річна Костюк вперше брала участь в 1/8 фіналу Miami Open, від початку турніру переграши австралійку Кімберлі Біррелл та «нейтральну» Анну Блінкову.</p>
    <p>Із Пегулою Марта проводила четверту очну зустріч. Останній їхній матч відбувся у березні 2024 року на хардовому корті Сан-Дієго — тоді Костюк вперше здолала американку в двох сетах.</p>
    <h>Як пройшов матч Костюк — Пегула?</h>
    <ul>
      <li>Першу партію американка виграла після 29 хвилин на корті. Костюк поступилася двома геймами на своїй подачі, а за рахунку 2:4 відіграла три брейкпойнти суперниці.</li>
      <li>У перерві між партіями Костюк звернулася по медичний таймаут, проте зуміла продовжити гру. Другий сет тривав 48 хвилин: Марта мала перевагу 3:0, але програла шість наступних геймів поспіль — 3:6.</li>
      <li>Пегула впродовж гри мала 73% реалізації першої подачі (Костюк — 57%) та вибила єдиний ейс у матчі. Українка з чотирьох власних брейкпойнтів реалізувала один.</li>
    </ul>
    <h>WTA 1000. Маямі. 1/8 фіналу</h>
    <p>Марта Костюк (Україна, 23) — Джессіка Пегула (США, 4) — 0:2 (2:6, 3:6)</p>
    <h>Що відомо?</h>
    <ul>
      <li>У режимі реального часу Костюк посідає 24-те місце світового рейтингу — стрибок на пʼять позицій від початку тижня.</li>
      <li>Від початку року Марта програла два матчі проти суперниць із топ-10 та здобула одну таку перемогу — проти третьої ракетки світу Коко Гофф у Досі.</li>
      <li>На Miami Open продовжує виступи одна українка — Еліна Світоліна, яка у своєму матчі 1/8 фіналу гратиме з другою ракеткою світу Ігою Швьонтек.</li>
    </ul>
  </document>
</root>
