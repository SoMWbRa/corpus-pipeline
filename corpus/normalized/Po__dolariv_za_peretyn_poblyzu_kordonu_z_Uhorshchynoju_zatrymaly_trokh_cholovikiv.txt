<root>
  <metadata>
    <source>Суспільне Новини | Suspilne Novyny</source>
    <author>Марʼяна Русин</author>
    <title>По 3500 доларів за перетин: поблизу кордону з Угорщиною затримали трьох чоловіків</title>
    <language>uk</language>
    <publication_time>2025-03-25T12:08+02:00</publication_time>
    <reference>https://suspilne.media/uzhhorod/978847-po-3-500-dolariv-za-peretin-poblizu-kordonu-z-ugorsinou-zatrimali-troh-colovikiv/</reference>
  </metadata>
  <document>
    <h>Двох жителів Київщини та одного жителя Вінниччини затримали прикордонники поблизу кордону з Угорщиною. За ці послуги чоловіки заплатили переправникам по 3500 доларів.</h>
    <p>Про це інформують на Facebook-сторінці Західного регіонального управління Держприкордонслужби України.</p>
    <p>Рух чоловіків у бік кордону зафіксували минулої ночі. Вони хотіли потрапити в Угорщину поза пунктами пропуску.</p>
    <p>Зі слів затриманих, вони звернулися до переправників, яким заплатили по 3500 доларів, аби ті допомогли у незаконному виїзді через кордон.</p>
    <p>Чоловіків доставили у прикордонний підрозділ, на них склали адмінпротокол. Наразі оперативники загону встановлюють причетних до організації незаконного переправлення чоловіків через кордон.</p>
    <p>Підписуйтеся на Суспільне Ужгород: Facebook, YouTube, Telegram, Viber, Instagram, Threads, WhatsApp, TikTok</p>
  </document>
</root>
