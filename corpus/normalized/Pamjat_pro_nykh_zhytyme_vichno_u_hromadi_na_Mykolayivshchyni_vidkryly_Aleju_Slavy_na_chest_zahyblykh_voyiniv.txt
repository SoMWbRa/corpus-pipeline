<root>
  <metadata>
    <source>Суспільне Новини | Suspilne Novyny</source>
    <author>Соболь Марія</author>
    <title>«Памʼять про них житиме вічно»: у громаді на Миколаївщині відкрили Алею Слави на честь загиблих воїнів</title>
    <language>uk</language>
    <publication_time>2025-03-25T18:36+02:00</publication_time>
    <reference>https://suspilne.media/mykolaiv/979309-pamat-pro-nih-zitime-vicno-u-gromadi-na-mikolaivsini-vidkrili-aleu-slavi-na-cest-zagiblih-voiniv/</reference>
  </metadata>
  <document>
    <h>На Миколаївщині у Кривоозерській громаді 25 березня відкрили Алею Слави у памʼять про загиблих захисників. На церемонії були присутні рідні та близькі, представники селищної ради та жителі громади.</h>
    <p>Про це повідомили в Кривоозерській селищній раді.</p>
    <q>«Кожне імʼя тут — це окрема історія мужності, відваги і любові до України».</q>
    <p>Селищний голова Кривоозерської громади Павло Бузінський сказав, що важливо памʼятати про тих, хто став на захист рідної землі, захищаючи майбутнє України.</p>
    <p>«Алея Памʼяті — це не лише місце скорботи, але й символ нашої вдячності та шани до героїв. Їхній подвиг не буде забутий», — говорить Бузінський.</p>
    <p>Також відбулося покладання квітів до Алеї Слави та хвилина мовчання.</p>
    <p>Отець Володимир освятив меморіал, промовивши молитву за спокій душ загиблих та мир в Україні та благословив присутніх, йдеться у повідомленні.</p>
    <p>Слідкуйте за головними новинами Миколаєва та області у Telegram, Viber, YouTube, Facebook та Instagram.</p>
  </document>
</root>
