<root>
  <metadata>
    <title>Весняний ярмарок, день відкритих дверей і виготовлення окопних свічок: куди піти в Миколаєві вихідними</title>
    <source>Суспільне Миколаїв</source>
    <author>Поліна Гожбур</author>
    <language>uk</language>
    <publication_time>2025-02-28T17:08:00.000Z</publication_time>
  </metadata>
  <document>
    <h>Першими вихідними весни 2025 року в Миколаєві відбудеться весняний ярмарок, де презентують роботи у стилі таврійського розпису. Також миколаївців запрошують на захід, присвячений громадському діячу та захиснику Глібу Бабічу. Зокрема усі охочі можуть взяти участь у виготовленні окопних свічок або завітати на день відкритих дверей до Національного університету кораблебудування.</h>
    <h>Суспільне підготувало добірку подій, які відбудуться в місті першого та другого березня.</h>
    <h>У памʼять про Гліба Бабіча</h>
    <p>Миколаївська обласна універсальна наукова бібліотека запрошує на захід, присвячений до дня народження й памʼяті поета, автора пісень та полеглого воїна Гліба Бабіча.</p>
    <p>Програма події передбачає спогади від близьких чоловіка і презентацію проєктів видавництва «Білка», а саме конкурсу воєнної поезії імені Гліба Бабіча та доповненого видання поетичної збірки «Вірші і пісні. Спогади друзів».</p>
    <ul>
      <li>Коли: 1 березня о 14:30.</li>
      <li>Де: вулиця Маріупольська, 9.</li>
    </ul>
    <p>Гліб Бабіч брав участь в АТО та ООС у 2014-2019 роках, як доброволець Збройних Сил України. Боєць мав шість ротацій: Дебальцеве, курган Гостра Могила, Золоте, Марʼїнка — Красногорівка, Широкине — Водяне, Попасна — Золоте, Кримське — Трьохізбенка.</p>
    <p>Чоловік був громадським діячем, співзасновником громадської організації «Брати по зброї» та волонтером. А після початку повномасштабного вторгнення — військовослужбовцем Сил територіальної оборони Києва.</p>
    <p>Захисник загинув 28 липня 2022 року неподалік Ізюма, що на Харківщині.</p>
    <h>Виготовлення окопних свічок</h>
    <p>Миколаївців запрошують на виготовлення окопних свічок. Із собою необхідно мати:</p>
    <ul>
      <li>картон від коробок;</li>
      <li>ножиці;</li>
      <li>лінійку;</li>
      <li>олівець;</li>
      <li>залізні банки від консервації.</li>
    </ul>
    <p>Коли: 2 березня о 14:00.</p>
    <p>Де: бібліотека «Колобук», біля обласного палацу культури, вулиця Соборна 12/14.</p>
    <p>Деталі за номером телефону +380 (93) 717-53-63.</p>
    <h>Конкурс селфі</h>
    <p>Комунальне підприємство «Миколаївпастранс» оголошує конкурс «Селфі знімай — наш автобус прокачай». Головний приз — місяць безкоштовного проїзду у всіх міських комунальних автобусах підприємства.</p>
    <p>Умови конкурсу наступні:</p>
    <ol>
      <li>Зробити селфі в автобусі КП «Миколаївпастранс» або поряд з ним. Це автобуси №1, №91, №81 та №79.</li>
      <li>Підписатися на сторінки підприємства у соцмережах Facebook, Instagram і TikTok за посиланнями.</li>
      <li>Опублікувати селфі на будь-якій зі своїх сторінок у соцмережах і відмітити сторінку КП.</li>
    </ol>
    <p>Конкурс триватиме до восьмого березня. Переможця оберуть через розіграш у програмі «Rаndom» десятого березня.</p>
    <h>День відкритих дверей у НУК</h>
    <p>Національний університет кораблебудування імені адмірала Макарова запрошує школярів та їхніх батьків на день відкритих дверей.</p>
    <p>«Цього року програма заходу побудована так, щоб навіть через екран кожний гість зміг відчути смак атмосфери, що панує в НУК. Звичайно, діалог-знайомство відбудеться обовʼязково», — повідомляють у приймальній комісії.</p>
    <p>У програмі:</p>
    <ul>
      <li>презентації інститутів, факультетів і спеціальностей;</li>
      <li>віртуальні екскурсії університетом;</li>
      <li>огляд здобутків НУК.</li>
    </ul>
    <p>Захід відбудеться 1 березня о 12:00 онлайн на платформі Zoom за посиланням, ідентифікатор: 874 5348 6074, код доступу: 749338.</p>
    <h>Весняний ярмарок</h>
    <p>Миколаївців запрошують на весняний ярмарок крафтової сувенірної продукції та смаколиків «Таврійка єднає!». 12 майстринь Миколаївщини презентують свої роботи про життя регіону.</p>
    <p>Зокрема на події представлять:</p>
    <ul>
      <li>жіночі прикраси та аксесуари в етно- та сучасному стилях;</li>
      <li>святкову атрибутику та декор;</li>
      <li>друковану та канцелярську продукцію;</li>
      <li>аксесуари та декор для дому;</li>
      <li>картини в графіці, живописі, розписі, в техніці квілінг;</li>
      <li>таврійський пряник та інші смаколики за авторською рецептурою.</li>
    </ul>
    <p>Коли: 1 березня з 10:00 до 18:00.</p>
    <p>Де: майстерня таврійського розпису, вулиця Георгія Гонгадзе, 3 (колишня — Паризької Комуни).</p>
    <p>Події на вихідних у просторі «Затишно space»</p>
    <p>Безпечний простір для всіх. Це локація, де надають безплатну психологічну, юридичну допомогу, а також організовують різні тренінги та майстеркласи.</p>
    <ul>
      <li>Де: вулиця Марка Кропивницького (колишня Потьомкінська), 79-А.</li>
    </ul>
    <p>1 березня:</p>
    <ul>
      <li>13:00-14:00 — гімнастика для мозку для дітей пʼяти-семи років з педагогинею Олександрою Тютюнниковою (реєстрація). На дітей чекають головоломки для розвитку мислення, ігри та творчі вправи.</li>
    </ul>
    <p>2 березня</p>
    <ul>
      <li>11:00-13:00 — ранкова кава-знайомство з новими відвідувачами з кейс-менеджеркою Іриною Гнатюк (реєстрація).</li>
      <li>16:30-18:00 — майстерклас для підлітків 12+ «Hello, spring!» з педагогинею Іриною Пастух (реєстрація). Тут підлітки зможуть створити картину в техніці Tissue Art.</li>
    </ul>
    <h>Що відомо про роботу закладів культури</h>
    <p>Музей суднобудування і флоту працює щодня з 09:00 до 17:00, крім понеділка. Адреса: вулиця Адміральська, 4. Телефони для довідок: 37-85-99; 37-85-98; 37-86-37.</p>
    <p>Миколаївський обласний краєзнавчий музей працює щодня з 09:00 до 17:00, крім пʼятниці. Адреса: вулиця Набережна, 29. Довідки за телефоном: +380 (51) 237-70-14; Viber +380 (93) 814-24-36.</p>
    <p>Миколаївський обласний художній музей імені Василя Верещагіна працює з 12:00 до 16:00. Вихідні: понеділок, пʼятниця.</p>
    <p>Миколаївський академічний художній драматичний театр працює щодня з 10:00 до 19:00, крім понеділка. Адреса: вулиця Адміральська, 25. Довідки за телефоном: +380 (51) 247-31-99; Viber +380 (98) 776-12-22.</p>
    <p>Ковзанка у дитячому містечку «Казка» — останні дні роботи з 10:00 до 20:00 до кінця зими. Адреса: вулиця Героїв Захисників, 38. Довідки за телефоном: +380 (99) 011-88-89.</p>
    <p>Миколаївський зоопарк працює щодня, з 1 грудня з 09:00 до 17:00, каси — до 16:00.</p>
    <p>Слідкуйте за головними новинами Миколаєва та області у WhatsApp, Telegram, Viber, YouTube, TikTok, Facebook та Instagram.</p>
  </document>
  <warnings>
    <warning>warnings</warning>
  </warnings>
</root>
