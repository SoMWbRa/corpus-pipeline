<root>
  <metadata>
    <source>Суспільне Новини | Suspilne Novyny</source>
    <author>Юлія Ковалишена</author>
    <title>Оборонця з Вінниччини посмертно нагородили орденом «За мужність» ІІІ ступеня</title>
    <language>uk</language>
    <publication_time>2025-03-26T14:45+02:00</publication_time>
    <reference>https://suspilne.media/vinnytsia/938109-oboronca-z-vinniccini-posmertno-nagorodili-ordenom-za-muznist-iii-stupena/</reference>
  </metadata>
  <document>
    <h>Полеглого захисника із Вінниччини Василя Мялковського нагородили орденом «За мужність» ІІІ ступеня – посмертно.</h>
    <p>Він служив стрільцем-санітаром 1 механізованого відділення 2 механізованого взводу 1 механізованої роти. Про це на своїй сторінці у Fscebook повідомив голова Тульчинської РДА Олександр Гаврилюк.</p>
    <p>Загинув оборонець 5 травня 2022 року під час виконання завдань в районі населеного пункту Сєвєродонецьк Луганської області.</p>
    <q>«За особисту мужність, виявлену у захисті державного суверенітету та територіальної цілісності України, самовіддане виконання військового обовʼязку, відповідно до Указу Президента України від 21.06.2024 року № 371 орденом “За мужність” ІІІ ступеня нагороджено солдата Мялковського Василя Віталійовича (посмертно)», — йдеться в дописі.</q>
    <p>Державну відзнаку вручили дружині загиблого захисника 26 березня.</p>
    <p>Підписуйтеся на новини Суспільне Вінниця у Facebook, Telegram, Viber, Instagram, YouTube та Whatsapp</p>
  </document>
</root>
