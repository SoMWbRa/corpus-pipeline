<root>
  <metadata>
    <source>Суспільне Новини | Suspilne Novyny</source>
    <author>Яна Тітуренко</author>
    <title>На Миколаївщині попрощалися з військовослужбовцем Олександром Мезіним</title>
    <language>uk</language>
    <publication_time>2025-03-26T18:14+02:00</publication_time>
    <reference>https://suspilne.media/mykolaiv/980119-na-mikolaivsini-poprosalisa-z-vijskovosluzbovcem-oleksandrom-mezinim/</reference>
  </metadata>
  <document>
    <h>У Новобузькій громаді, що на Миколаївщині, відбулося прощання зі старшим сержантом Олександром Мезіним. Він загинув під час виконання бойового завдання на Донеччині.</h>
    <p>Про це 26 березня повідомили у Баштанській районній військовій адміністрації.</p>
    <p>Олександр Мезін народився 15 жовтня 1987 року, проживав у селі Станційне. Брав участь у бойових діях у зоні АТО. Після початку повномасштабного вторгнення знову став на захист України.</p>
    <q>«Відважно виконував бойові завдання, проявляючи незламну силу духу, вірність присязі та побратимам».</q>
    <p>Старший солдат Мезін служив на посаді кулеметника стрілецького батальйону. Загинув 17 березня 2025 року під час виконання бойового завдання. Попрощатися з загиблим прийшли рідні, знайомі, представники влади, військовослужбовці та жителі громади.</p>
    <h>Слідкуйте за головними новинами Миколаєва та області у WhatsApp, Telegram, Viber, YouTube, TikTok, Facebook та Instagram.</h>
  </document>
</root>
