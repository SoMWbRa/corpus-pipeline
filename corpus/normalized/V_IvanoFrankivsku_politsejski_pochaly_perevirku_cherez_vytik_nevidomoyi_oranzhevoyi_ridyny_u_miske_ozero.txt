<root>
  <metadata>
    <source>Суспільне Новини | Suspilne Novyny</source>
    <author>Наталія Димніч</author>
    <title>В Івано-Франківську поліцейські почали перевірку через витік невідомої оранжевої рідини у міське озеро</title>
    <language>uk</language>
    <publication_time>2025-03-26T20:36+02:00</publication_time>
    <reference>https://suspilne.media/ivano-frankivsk/980213-v-ivano-frankivsku-policejski-pocali-perevirku-cerez-vitik-nevidomoi-oranzevoi-ridini-u-miske-ozero/</reference>
  </metadata>
  <document>
    <h>26 березня поліцейські почали перевірку щодо витоку невідомої оранжевої рідини у міське озеро Івано-Франківська.</h>
    <p>Про це повідомили на сторінці поліції області у Facebook.</p>
    <p>«26 березня під час моніторингу соціальних мереж поліцейські виявили відео, на якому біля одного із житлових комплексів з труби витікає рідина оранжевого кольору у міське озеро, що в Івано-Франківську», — йдеться у дописі.</p>
    <p>На місце події виїхала слідчо-оперативна група Івано-Франківського районного управління поліції.</p>
    <p>«Забір води для проведення аналізу здійснили екологічна інспекція та Басейнове управління водних ресурсів. Завтра будуть проводитися подальші обстеження мереж», — написала на своїй Facebook-сторінці директорка Центру розвитку міста та рекреації Руслана Василюк.</p>
    <p>Підписуйтеся на новини Суспільне Івано-Франківськ у Facebook, Telegram, Viber, WhatsApp, Instagram, TikTok та YouTube</p>
  </document>
</root>
