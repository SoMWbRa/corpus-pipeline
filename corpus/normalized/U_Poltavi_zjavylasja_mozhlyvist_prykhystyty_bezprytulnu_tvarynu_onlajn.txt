<root>
  <metadata>
    <source>Суспільне Новини | Suspilne Novyny</source>
    <author>Ігор Ізотов</author>
    <title>У Полтаві зʼявилася можливість прихистити безпритульну тварину онлайн</title>
    <language>uk</language>
    <publication_time>2025-03-26T18:13+02:00</publication_time>
    <reference>https://suspilne.media/poltava/980143-u-poltavi-zavilasa-mozlivist-prihistiti-bezpritulnu-tvarinu-onlajn/</reference>
  </metadata>
  <document>
    <h>На сайті полтавського комунального підприємства КАТП-1628 запрацювала нова функція, яка дозволяє полтавцям обрати собі домашнього улюбленця з пункту перетримки безпритульних тварин.</h>
    <p>Про це Суспільному повідомила речниця Полтавської міськради Марина Сєрова.</p>
    <p>Кожен охочий може переглянути фотографії та опис тварин, заповнити заявку та домовитися про зустріч. На сайті доступний фільтр, який допоможе обрати чотирилапого за віком, розміром, статтю та породою.</p>
    <q>«Після подання заявки з людиною звʼяжуться працівники підприємства, щоб узгодити деталі. Перед всиновленням новий власник має особисто познайомитися з твариною», – зазначила Марина Сєрова.</q>
    <p>База тварин постійно оновлюється. Нині на сайті представлені лише деякі собаки і коти, які потребують родини.</p>
    <p>Докладніше ознайомитися з процесом прихистку можна на сайті КАТП-1628.</p>
    <p>Читайте і дивіться Суспільне Полтава на платформах:</p>
    <p>Telegram | Viber | Instagram | Twitter | YouTube | Facebook | TikTok</p>
  </document>
</root>
