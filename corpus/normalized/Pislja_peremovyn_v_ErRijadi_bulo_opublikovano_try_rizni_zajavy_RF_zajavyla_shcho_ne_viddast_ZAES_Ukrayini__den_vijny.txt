<root>
  <metadata>
    <source>Суспільне Новини | Suspilne Novyny</source>
    <author>Суспільне</author>
    <title>Після перемовин в Ер-Ріяді було опубліковано три різні заяви, РФ заявила, що не віддасть ЗАЕС Україні. 1126 день війни</title>
    <language>uk</language>
    <publication_time>2025-03-25T03:12+02:00</publication_time>
    <reference>https://suspilne.media/978619-delegacii-ssa-ta-rf-proveli-peremovini-v-er-riadi-tramp-kaze-so-ugodu-pro-kopalini-nevdovzi-pidpisut-1126-den-vijni/</reference>
  </metadata>
  <document>
    <p>25 березня — 1126-й день Україна протистоїть повномасштабному вторгненню Росії. Суспільне веде текстовий онлайн усіх подій війни РФ проти України. Попередні головні новини читайте тут, відеорепортажі — на YouTube Суспільне Новини.</p>
    <p>Головне на цей час:</p>
    <ul>
      <li>Під час зустрічі у Саудівській Аравії делегація США окремо домовилась з українською та російською сторонами виключити «застосування сили» проти комерційних судів у Чорному морі. Також є домовленість про розробку механізму заборони ударів по енергетичній інфраструктурі в Україні та Росії. Про це йдеться у заявах, які опубліковані на сайті Білого дому (з Україною, з Росією).</li>
      <li>Кремль опублікував власну заяву за результатами перемовин зі США. У ній йдеться, що пункти про безпеку у Чорному морі та відновлення російського експорту сільгосппродукції почне діяти після зняття санкцій з російських виробників та експортерів продовольства. Зеленський спростував ці ствердження, і додав, що «Москва завжди бреше».</li>
      <li>У Сумах до 99 зросла кількість постраждалих внаслідок російського удару 24 березня. Про це Суспільному розповів заступник міського голови Кузнецов.</li>
      <li>У російському Міністерстві закордонних справ заявили, що Запорізька атомна електростанція не може бути передана Україні чи іншій країні, оскільки це нібито «російський ядерний обʼєкт».</li>
    </ul>
  </document>
</root>
