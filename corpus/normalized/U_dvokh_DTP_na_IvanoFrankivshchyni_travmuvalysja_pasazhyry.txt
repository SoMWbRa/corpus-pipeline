<root>
  <metadata>
    <source>Суспільне Новини | Suspilne Novyny</source>
    <author>Юлія Жук</author>
    <title>У двох ДТП на Івано-Франківщині травмувалися пасажири</title>
    <language>uk</language>
    <publication_time>2025-03-25T12:58+02:00</publication_time>
    <reference>https://suspilne.media/ivano-frankivsk/978861-u-dvoh-dtp-na-ivano-frankivsini-travmuvalisa-pasaziri/</reference>
  </metadata>
  <document>
    <h>На Прикарпатті у двох дорожньо-транспортних пригодах 24 березня 2025 року травмувалися два пасажири. ДТП сталися в Івано-Франківську та Тисмениці.</h>
    <p>Про це повідомили на Facebook-сторінці поліції області.</p>
    <h>ДТП в Івано-Франківську</h>
    <p>В Івано-Франківську увечері 24 березня 48-річний місцевий житель, керуючи автівкою Renault Megane, виїхав за межі проїзної частини дороги та зіткнувся з відбійним стовпом.</p>
    <p>Пасажирку 1992 року народження з травмами госпіталізували до лікарні.</p>
    <p>Водія перевірили на стан спʼяніння. Результат — 1,14 проміле алкоголю в організмі.</p>
    <p>Слідчі почали провадження за ч. 1 ст. 286-1 Кримінального кодексу України — порушення правил безпеки дорожнього руху або експлуатації транспорту людьми, які керують транспортними засобами в стані спʼяніння.</p>
    <h>ДТП в Тисмениці</h>
    <p>У Тисмениці місцевий житель 1963 року народження автомобілем Fiat Scudo, здійснюючи обгін, вискочив на зустрічну смугу руху та вʼїхав у легковик Volkswagen Passat.</p>
    <p>В результаті ДТП пасажир Fiat Scudo отримав травми, його доставили до медзакладу.</p>
    <p>Поліцейські перевірили водіїв на стан спʼяніння — вони були тверезими.</p>
    <p>Слідчі почали провадження за ч. 1 ст. 286Порушення правил безпеки дорожнього руху або експлуатації транспорту людьми, які керують транспортними засобами в стані спʼяніння Кримінального кодексу України.</p>
    <p>Підписуйтеся на новини Суспільне Івано-Франківськ у Facebook, Telegram, Viber, WhatsApp, Instagram, TikTok та YouTube</p>
  </document>
</root>
