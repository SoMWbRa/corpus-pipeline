<root>
  <metadata>
    <title>Найбільші країни ЄС не підтримують пропозицію виділити 20 млрд пакет допомоги Україні — топдипломат ЄС</title>
    <source>Суспільне Новини</source>
    <author>Олена Богданьок, Валерія Пашко</author>
    <language>uk</language>
    <publication_time>2025-03-26T10:42:00.000Z</publication_time>
  </metadata>
  <document>
    <h>Найбільші країни Європейського Союзу не підтримують пропозицію виділити 20-мільярдний пакет допомоги Україні.</h>
    <p>Про це Суспільному повідомив топдипломат ЄС.</p>
    <q>«Так звані великі країни-члени, я маю на увазі, що кажу “великі” через внесок», — уточнив посадовець.</q>
    <p>За його словами, 10-12 країн-членів підтримують цей пакет, переважно з Північної, Східної Європи та Балтії.</p>
    <q>«Німеччина, Франція, Італія, Іспанія, Бельгія так кажуть: Добре. Це чудово, що вони проявили ініціативу, але як така, вона не сумісна з тим, як ми функціонуємо. Ми вже даємо допомогу. Ми в моїй країні, наприклад, даємо багато, але ми не плануємо це на рік наперед. Ми обговорюємо насамперд з українцями. Вони кажуть нам, що їм потрібно, що ми можемо зробити. І ми можемо це забезпечити.», — сказав він.</q>
    <p>У четвер, 6 березня, у Брюсселі відбудеться спеціальне засідання Європейської Ради, на якому європейські лідери обговорюватимуть питання української та європейської безпеки. Напередодні стало відомо, що президент України Володимир Зеленський особисто візьме участь у спеціальному засіданні Європейської Ради.</p>
    <p>Раніше агентство Bloomberg з посиланням на джерела повідомляло, що ЄС готує пакет близько 20 мільярдів євро додаткової військової підтримки для України. Ініціатива спрямована на доставку артилерійських боєприпасів, систем протиповітряної оборони, ударних ракет високої точності, безпілотників, а також іншої зброї. Також пакет міститиме «зміцнення українських військових бригад».</p>
    <p>Bloomberg писав, що ініціатива буде відкрита для внесків у «не грошовій та готівковій формі» від держав-членів і союзників-однодумців.</p>
    <p>Голова дипломатії ЄС Кая Каллас після зустрічі міністрів закордонних справ ЄС у Брюсселі 24 лютого повідомила, що у Брюсселі планують нову ініціативу щодо військової допомоги Україні.</p>
  </document>
  <warnings>
    <warning>warnings</warning>
  </warnings>
</root>
