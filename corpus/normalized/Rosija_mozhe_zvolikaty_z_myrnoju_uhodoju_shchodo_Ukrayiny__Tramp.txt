<root>
  <metadata>
    <source>Суспільне Новини | Suspilne Novyny</source>
    <author>Надія Собенко</author>
    <title>Росія може «зволікати» з мирною угодою щодо України — Трамп</title>
    <language>uk</language>
    <publication_time>2025-03-26T07:58+02:00</publication_time>
    <reference>https://suspilne.media/979491-rosia-moze-zvolikati-z-mirnou-ugodou-sodo-ukraini-tramp/</reference>
  </metadata>
  <document>
    <h>Президент США Дональд Трамп припустив, що російський лідер Володимир Путін може «затягувати час» в питанні домовленостей щодо перемирʼя з Україною.</h>
    <p>Про це він сказав в інтервʼю Newsmax відповідаючи на питання чи може Москва зволікати з домовленостями щодо припинення вогню.</p>
    <p>«Я думаю, що Росія хоче покласти цьому край, але, можливо, вона тягне час»,— сказав Трамп.</p>
    <p>Він визнав, що у бізнесі що використовував ту саму тактику, щоб виграти час.</p>
    <p>«Я робив це протягом багатьох років. Ви знаєте, я не хочу підписувати контракт, я хочу як би залишитися в грі, але, можливо, я не хочу цього робити зовсім, я не впевнений», — сказав президент США.</p>
    <p>Водночас Трамп переконаний, що Україна та РФ хочуть завершення війни. Він зазначив, що обидві сторони втрачають в середньому 2500 солдатів щотижня.</p>
    <p>«Вони не американці, але для мене це не має значення. Я просто хочу, щоб це припинилося», — сказав президент.</p>
  </document>
</root>
