<root>
  <metadata>
    <source>Суспільне Новини | Suspilne Novyny</source>
    <author>Катерина Семисал, Світлана Мостепан</author>
    <title>У Лубнах на Полтавщині створили перший в регіоні осередок доглядальниць за тяжкохворими людьми</title>
    <language>uk</language>
    <publication_time>2025-03-25T17:03+02:00</publication_time>
    <reference>https://suspilne.media/poltava/976443-u-lubnah-na-poltavsini-stvorili-persij-v-regioni-oseredok-dogladalnic-za-tazkohvorimi-ludmi/</reference>
  </metadata>
  <document>
    <h>У Лубнах на Полтавщині створили осередок доглядальниць у рамках українсько-швейцарського проєкту «Всетурбота». Медики та соцпрацівники безплатно навчають жінок правилам безпечного догляду за їхніми близькими, що мають хронічні захворювання. Нині до цієї спільноти приєдналися 10 людей.</h>
    <p>Про це Суспільному розповіла соцпрацівниця проєкту Валентина Шрам.</p>
    <p>Для них проводять заняття з медичної допомоги та надають психологічну підтримку.</p>
    <p>«Ми працюємо з доглядальниками. Ми теж збираємо їхні потреби, ми дивимося, що потребує цей доглядальник. Може чомусь його треба навчити, бо дуже багато людей, які даже не знають, як перевернути, як правильно підняти, як одягти памперс правильно. І ми запрошуємо на групи на наші», — прокоментувала Валентина Шрам.</p>
    <p>«З медичної точки зору ми вимірюємо цукор на місці, вимірюємо тиск, сатурацію, збираємо анамнез людини, як вона, ну, який не був діагноз, що призвело до того, що людина стала лежачою. Працюємо з доглядальниками, з лікарями співпрацюємо і з соціальними працівниками громади», — повідомила медсестра проєкту Альона Акименко.</p>
    <p>В лубенському осередку збирається до 10 доглядальниць, розповіла Вікторія Лисенко. Заняття проводять безплатно. Доєднатись до спільноти можна після співбесіди з соцпрацівниками «Всетурботи».</p>
    <p>«От ми збираємося. Так година, півтори години ми разом, але знаєте, воно продуктивно. Ми тоді виходимо, ми вже конкретно знаємо, хтось якісь ліки пропонує, які ніхто не знає там, наприклад, ну, такого плану дії. Ми обираємо тему, яка потрібна. Минулого разу ми зустрічалися і у нас тема була догляд за хворими і ліквідація пролежнів», — розповіла доглядальниця Вікторія Лисенко.</p>
    <p>За словами Валентини Шрам, наступний осередок доглядальників «Всетурботи» планують створити у Щербанівській громаді.</p>
    <p>Читайте і дивіться Суспільне Полтава на платформах:</p>
    <p>Telegram | Viber | Instagram | Twitter | YouTube | Facebook | TikTok</p>
  </document>
</root>
