<root>
  <metadata>
    <source>Суспільне Новини | Suspilne Novyny</source>
    <author>Марія Патока</author>
    <title>Аргентина розсекретить дані про нацистів, які втекли до країни після Другої світової</title>
    <language>uk</language>
    <publication_time>2025-03-25T14:28+02:00</publication_time>
    <reference>https://suspilne.media/978909-argentina-rozsekretit-dani-pro-nacistiv-aki-vtekli-do-kraini-pisla-drugoi-svitovoi/</reference>
  </metadata>
  <document>
    <h>Президент Аргентини Хавʼєр Мілей доручив розсекретити документи, що містять відомості про нацистських діячів з Німеччини, які знайшли притулок у країні після завершення Другої світової війни.</h>
    <p>Про це повідомив глава уряду Аргентини Гільєрмо Франкос, передає видання Infobae.</p>
    <p>За словами премʼєр-міністра Аргентини, Мілей не має «причин захищати цю інформацію». Про публікацію цієї інформації президента Аргентини попросив американський сенатор-республіканець Стів Дейнс.</p>
    <q>«Був указ, який наказує звільнити всі ці архіви, але цього ніколи не було зроблено. Президент стверджує, що це архіви частини історії Аргентини і повинні бути оприлюднені», — повідомив Франкос.</q>
    <p>Аргентина опублікує архівні дані, які зберігає міністерство оборони країни та фінансові дані 40х- — 50-х років XX століття. Тоді країна прийняла близько 12 тисяч іммігрантів з Німеччини. Це була 5 хвиля імміграції німців до Аргентини.</p>
    <p>Аргентинські дипломати та агенти розвідки країни курували переїзди німецьких чиновників та членів нацистської партії до країни, щоб вони уникнули покарання. Тодішній президент Аргентини Хуан Перон особисто віддав наказ про переселення німців до Аргентини.</p>
  </document>
</root>
