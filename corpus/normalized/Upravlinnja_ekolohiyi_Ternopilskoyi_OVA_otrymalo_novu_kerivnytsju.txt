<root>
  <metadata>
    <source>Суспільне Новини | Suspilne Novyny</source>
    <author>Ірина Небесна</author>
    <title>Управління екології Тернопільської ОВА отримало нову керівницю</title>
    <language>uk</language>
    <publication_time>2025-03-25T14:11+02:00</publication_time>
    <reference>https://suspilne.media/ternopil/979057-upravlinna-ekologii-ternopilskoi-ova-otrimalo-novu-kerivnicu/</reference>
  </metadata>
  <document>
    <h>Управління екології та природних ресурсів Тернопільської обласної військової адміністрації має нову очільницю — обовʼязки начальниці управління тепер виконуватиме Галина Берекета.</h>
    <p>Про це на повідомив начальник Тернопільської ОВА Вʼячеслав Негода на своїй фейсбук-сторінці. Він підписав відповідне кадрове розпорядження.</p>
    <p>Як йдеться в дописі очільника області, Галина Берекета з 2013 року по 2021 рік працювала головною спеціалісткою в управлінні житлово-комунального господарства та енергозбереження Тернопільської обласної державної адміністрації. З лютого 2021 року і була начальницею управління регіонального розвитку Збаразької міської ради.</p>
    <p>«Галина Берекета має великий досвід роботи у сфері житлово-комунального господарства, благоустрою, захисту довкілля та використання природних ресурсів», — написав Вʼячеслав Негода.</p>
  </document>
</root>
