<root>
  <metadata>
    <source>Суспільне Новини | Suspilne Novyny</source>
    <author>Марія Патока</author>
    <title>США та Україна завершили другу зустріч у Саудівській Аравії</title>
    <language>uk</language>
    <publication_time>2025-03-25T11:57+02:00</publication_time>
    <reference>https://suspilne.media/978809-ssa-ta-ukraina-rozpocali-novu-zustric-u-saudivskij-aravii/</reference>
  </metadata>
  <document>
    <h>Делегації США та України завершили другу зустріч у Саудівській Аравії — наступного дня після зустрічі між представниками США та Росії.</h>
    <p>Про це Суспільному повідомили джерела, знайомі з процесом.</p>
    <p>Раніше джерела Суспільного повідомили, що українська делегація залишається в Саудівської Аравії ще на день для зустрічі з представниками США 25 березня. Що обговорюватимуть сторони — невідомо.</p>
    <h>Що відомо про останні перемовини у Саудівській Аравії</h>
    <p>23 березня в Ер-Ріяді українська та американська делегації провели зустріч. Зокрема сторони обговорювали безпеку обʼєктів енергетики та інфраструктури. Міністр оборони Рустем Умєров заявив, що «дискусія була продуктивною та цілеспрямованою».</p>
    <p>24 березня в Саудівській Аравії також відбулися переговори делегацій Росії та США. Вони проходили у закритому режимі. Журналістів попросили покинути територію готелю The Ritz-Carlton, де вони проводяться. За словами речника Кремля Дмитра Пєскова сьогодні представники США та РФ обговорювали питання «зернової ініціативи» для забезпечення безпеки судноплавства.</p>
    <p>Згодом джерела Суспільного повідомили, що українська делегація залишається в Саудівської Аравії ще на день для зустрічі з представниками США.</p>
  </document>
</root>
