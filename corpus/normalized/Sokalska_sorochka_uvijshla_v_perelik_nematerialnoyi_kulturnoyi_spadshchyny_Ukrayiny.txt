<root>
  <metadata>
    <source>Суспільне Новини | Suspilne Novyny</source>
    <author>Наталія Карнаух</author>
    <title>Сокальська сорочка увійшла в перелік нематеріальної культурної спадщини України</title>
    <language>uk</language>
    <publication_time>2025-03-25T19:58+02:00</publication_time>
    <reference>https://suspilne.media/lviv/979385-sokalska-sorocka-uvijsla-v-perelik-nematerialnoi-kulturnoi-spadsini-ukraini/</reference>
  </metadata>
  <document>
    <h>Сокальська сорочка увійшла у Національний перелік нематеріальної культурної спадщини України. Відповідний наказ підписав міністр культури та стратегічних комунікацій України Микола Точицький.</h>
    <p>Про це повідомив начальник Львівської ОВА Максим Козицький.</p>
    <p>«Ця сорочка, легенди, повʼязані з нею, та назви елементів її крою стали десятим елементом зі Львівщини, який внесли до Національного переліку нематеріальної культурної спадщини. Сокальська сорочка – не просто одяг. Це памʼять. Це жива історія, яка збереглася у руках наших майстринь», — каже Максим Козицький.</p>
    <p>Також у переліку нематеріальної культурної спадщини України є: яворівська деревʼяна забавка, яворівський пиріг, різдвяна сферична звізда з Жовківського району, надсянська говірка, глинянський візерунковий текстиль, городоцький шов, традиція дзвонарства, бойківська писанка та засипана капуста з Жидачівщини.</p>
  </document>
</root>
