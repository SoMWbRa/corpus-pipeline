<root>
  <metadata>
    <source>Суспільне Новини | Suspilne Novyny</source>
    <author>Максим Журавель</author>
    <title>У Чорному морі 26 березня перебуває один носій ракет «Калібр» — ВМС ЗСУ</title>
    <language>uk</language>
    <publication_time>2025-03-26T07:40+02:00</publication_time>
    <reference>https://suspilne.media/crimea/979481-u-cornomu-mori-26-berezna-perebuvae-odin-nosij-raket-kalibr-vms-zsu/</reference>
  </metadata>
  <document>
    <h>Станом на ранок 26 березня, Росія вивела на бойове чергування у Чорне море один корабель, який є носієм крилатих ракет «Калібр» загальним залпом до чотирьох ракет. В Азовському морі російські кораблі відсутні.</h>
    <p>Читайте цей матеріал кримськотатарською</p>
    <p>Про це повідомила пресслужба Військово-морських сил ЗСУ у Facebook.</p>
    <p>У Середземному морі перебуває чотири російських судна, три з яких є носіями «Калібрів» загальним залпом до 26 ракет.</p>
    <p>За останню добу в інтересах Росії прохід Керченською протокою здійснили до Чорного моря шість суден, три з яких продовжили рух у напрямку протоки Босфор. До Азовського моря — шість суден, пʼять з яких рухалося з протоки Босфор.</p>
    <p>«РФ продовжує порушувати Міжнародну конвенцію з охорони людського життя на морі 1974 р. (SOLAS), вимикаючи системи автоматичної ідентифікації (AIS)», — повідомили у відомстві.</p>
    <p>Підписуйтеся на новини Суспільне Крим у Telegram, WhatsApp та Facebook</p>
  </document>
</root>
