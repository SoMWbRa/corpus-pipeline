<root>
  <metadata>
    <source>Суспільне Новини | Suspilne Novyny</source>
    <author>Микола Карпенков</author>
    <title>Еліна Світоліна поступилася другій ракетці світу Швьонтек в матчі 1/8 фіналу WTA 1000 в Маямі</title>
    <language>uk</language>
    <publication_time>2025-03-25T09:06+02:00</publication_time>
    <reference>https://suspilne.media/sport/978687-elina-svitolina-postupilasa-drugij-raketci-svitu-svontek-v-matci-18-finalu-wta-1000-v-maami/</reference>
  </metadata>
  <document>
    <h>Перша ракетка України Еліна Світоліна завершила виступи на турнірі в Маямі. В 1/8 фіналу українська тенісистка поступилася польській тенісистці Ігі Швьонтек.</h>
    <p>Світоліна розпочала виступи у Маямі з другого кола, розгромивши швейцарку Белінду Бенчич (6:1, 6:2). В третьому колі Світоліна перемогла чеську тенісистку Кароліну Мухову (6:2, 3:6, 6:2).</p>
    <p>Із Швьонтек Світоліна проводила четверту очну зустріч. Останній їхній матч відбувся у лютому 2024 року на турнірі в Дубаї. Тоді Світоліна поступилася в двох сетах.</p>
    <h>Як пройшов матч Світоліна — Швьонтек?</h>
    <ul>
      <li>В першій партії Світоліна та Швьонтек довели гру до тайбрейку, в якому сильнішою виявилася польська тенісистка.</li>
      <li>Другий сет розпочався за ривка Іги Швьонтек, яка виграла чотири з пʼяти геймів. Світоліна змогла скоротити відставання до одного гейму.</li>
      <li>Долю матчу визначив восьмий гейм. Українка дозволила польській тенісистці зробити брейк, після чого захистити гейм на своїй подачі та перемогти — 6:3.</li>
      <li>Матч Світоліна — Швьонтек тривав 2:07 години. Попри поразку, українка реалізувала пʼять з шести брейкпойнтів, тоді як Швьонтек — 6 з 11.</li>
    </ul>
    <h>WTA 1000. Маямі. 1/8 фіналу</h>
    <p>Еліна Світоліна (Україна, 22) — Іга Швьонтек (Польща, 2) — 0:2 (6:7(5), 3:6)</p>
    <p>Таким чином, після поразки Світоліної на турнірі в Маямі не залишилося жодної українки в одиночній сітці. Перед цим змагання покинула Марта Костюк, яка поступилася американці Джессіці Пегулі.</p>
  </document>
</root>
