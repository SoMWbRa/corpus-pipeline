<root>
  <metadata>
    <source>Суспільне Новини | Suspilne Novyny</source>
    <author>Наталія Рущак</author>
    <title>Де встановили лавки, які прибрали під час реконструкції скверу Дня вишиванки у Чернівцях</title>
    <language>uk</language>
    <publication_time>2025-03-26T14:48+02:00</publication_time>
    <reference>https://suspilne.media/chernivtsi/979665-de-vstanovili-lavki-aki-pribrali-pid-cas-rekonstrukcii-skveru-dna-visivanki-u-cernivcah/</reference>
  </metadata>
  <document>
    <h>Під час реконструкції скверу Дня вишиванки у Чернівцях з його території прибрали майже 30 старих лавок. Більшість з них відреставрували й встановили в інших місцях.</h>
    <p>Про це Суспільному повідомив директор Департаменту інфраструктури та благоустрою Ігор Ніколенко.</p>
    <p>«За час ремонту зі скверу демонтували 28 лавок з чавунним каркасом. Сім з них не підлягли ремонту, а у більшості – замінили деревʼяні бруси», — сказав Ніколенко.</p>
    <h>Де встановили лавки</h>
    <ul>
      <li>вісім встановили на території дитячої міської лікарні;</li>
      <li>пʼять на вулиці Героїв Майдану, 176;</li>
      <li>три встановили біля памʼятника солдатам 41-піхотного полку, що на вулиці Героїв Майдану, 1.</li>
    </ul>
    <p>Ще пʼять відреставрованих лавок зберігають на території тресту зеленого господарства. Де їх можуть встановити, ще не вирішили.</p>
    <p>Повідомляйте про важливі події з життя вашого міста чи села команді Суспільне Чернівці — пишіть на пошту редакції новин: news.chernivtsi@suspilne.media</p>
    <p>Читайте Суспільне Чернівці у Telegram: головні новини</p>
  </document>
</root>
