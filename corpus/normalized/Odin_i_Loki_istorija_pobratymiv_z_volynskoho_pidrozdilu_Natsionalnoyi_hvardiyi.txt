<root>
  <metadata>
    <source>Суспільне Новини | Suspilne Novyny</source>
    <author>Богдана Шевчук</author>
    <title>«Одін» і «Локі»: історія побратимів з волинського підрозділу Національної гвардії</title>
    <language>uk</language>
    <publication_time>2025-03-26T14:08+02:00</publication_time>
    <reference>https://suspilne.media/lutsk/979629-odin-i-loki-istoria-pobratimiv-z-volinskogo-pidrozdilu-nacionalnoi-gvardii/</reference>
  </metadata>
  <document>
    <h>«Одін» і «Локі» після завершення майдану у 2014 році та на початку окупації Кримського півострова пішли добровольцями до лав Національної гвардії України. Нині чоловіки служать вже 12 рік.</h>
    <p>Проте, як змінилась війна за ці роки, чоловіки розповіли 26 березня на Facebook-сторінці волинського підрозділу Національної гвардії України.</p>
    <p>Бійці разом виконували бойові завдання на Запорізькому і Покровському напрямках. Разом відбивали російські штурми, були під обстрілами й рятували побратимів на позиціях.</p>
    <p>«Одін» з 2014 року по 2022 чотири рази виїжджав в зону антитерористичної операції на сході України.</p>
    <q>«Тоді побачив пару прильотів із мін та встиг заховатися у бліндаж. Це тоді було саме страшне. Зараз зовсім інша війна, але добре, що є старші командири, є хлопці старші сержанти. які завжди можуть подивитися за своїми солдатами. Наше завдання зараз — допомогти навчитися молодим», — каже «Одін».</q>
    <p>Сержант — це лідар, на якого має покластися весь його особовий склад, каже «Локі». Нацгвардієць говорить, що перші дні на Запорізькому напрямку далися йому не легко. Були постійні обстріли та активні бойові дії, тому часу на роздуми та адаптацію не було.</p>
    <q>«В мене був контакт з російським військовим. Була довготривала перестрілка між нами. Пʼять годин тривала. У нього закінчили патрони, ми запропонували йому здатися, але він відмовився», — пригадує «Локі».</q>
    <p>Одного разу, розповів «Одін», коли пішов на позиції до хлопців, з якими втратили звʼязок, його помітили російські дрони. Був скид, але він пролетів в метрі від бійця.</p>
    <q>«Я вже зрозумів, що за 2 хвилини знову прилетять “Мавіки”. Хлопців у бліндажі засипало землею, була лише маленька дірочка, хлопець з яким я був — був худий, він проліз у дірку ту. А я вже починав прощатися з життям. Скинув з себе бронік та всю амуніцію і якось впихнувся, так і вижив», — каже «Одін».</q>
    <p>Військові кажуть, що служити в Національній гвардії України — це для них велика честь, бо мають можливість захищати національні інтереси країни в боях.</p>
    <p>Термінові новини читайте в Telegram та Viber Суспільне Луцьк. Також ми є у WhatsApp.</p>
  </document>
</root>
