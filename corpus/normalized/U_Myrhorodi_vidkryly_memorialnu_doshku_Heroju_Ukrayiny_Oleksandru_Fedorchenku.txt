<root>
  <metadata>
    <source>Суспільне Новини | Suspilne Novyny</source>
    <author>Ігор Ізотов</author>
    <title>У Миргороді відкрили меморіальну дошку Герою України Олександру Федорченку</title>
    <language>uk</language>
    <publication_time>2025-03-25T16:16+02:00</publication_time>
    <reference>https://suspilne.media/poltava/979179-u-mirgorodi-vidkrili-memorialnu-dosku-gerou-ukraini-oleksandru-fedorcenku/</reference>
  </metadata>
  <document>
    <h>У Миргородській гімназії №2 «Гелікон» 25 березня відкрили меморіальну дошку на честь загиблого Героя України Олександра Федорченка.</h>
    <p>Про це повідомили на офіційному сайті громади.</p>
    <p>На церемонії зібралися рідні, друзі, бойові побратими та представники громади.</p>
    <p>На відкритті дошки дружині полеглого воїна Катерині Федорченко вручили почесну відзнаку «Почесний громадянин Миргородської міської територіальної громади», яку військовий отримав посмертно.</p>
    <p>Катерина Федорченко відкрила дошку та поділилася спогадами про чоловіка. Побратими згадали його бойовий шлях та участь в операції «Гадяцьке сафарі».</p>
    <p>Олександр Федорченко — військовослужбовець із позивним «Мамонт», загинув 25 березня 2023 року під час виконання бойового завдання поблизу населеного пункту Тоненьке на Донеччині. У Миргороді його іменем назвали одну з вулиць.</p>
    <p>Читайте і дивіться Суспільне Полтава на платформах:</p>
    <p>Telegram | Viber | Instagram | Twitter | YouTube | Facebook | TikTok</p>
  </document>
</root>
