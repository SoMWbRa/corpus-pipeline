<root>
  <metadata>
    <source>Суспільне Новини | Suspilne Novyny</source>
    <author>Альона Соболенко</author>
    <title>На Харківщині засудили посадовця тепломережі, який здійснював незаконний забір води з підземних джерел — вирок</title>
    <language>uk</language>
    <publication_time>2025-03-25T16:08+02:00</publication_time>
    <reference>https://suspilne.media/kharkiv/979177-na-harkivsini-zasudili-posadovca-teplomerezi-akij-zdijsnuvav-nezakonnij-zabir-vodi-z-pidzemnih-dzerel-virok/</reference>
  </metadata>
  <document>
    <h>З травня 2020 по жовтень 2021 року на Харківщині комунальне підприємство «Тепломережі» Златопільської міськради здійснювало забір води з підземних джерел без відповідного дозволу на користування надрами. Заступник головного інженера, який як уповноважена особа мав слідкувати за дотриманням законодавства, постав перед судом.</h>
    <p>Про це йдеться у вироку Первомайського міськрайонного суду від 13 березня.</p>
    <p>За даними слідства, підприємство користувалося водними ресурсами з чотирьох свердловин в селі Грушине та Караченців Златопільської громади, а також з шести свердловин в Златопіллі.</p>
    <p>«Проводив незаконний видобуток корисних копалин загальнодержавного значення шляхом забору питних підземних вод з підземних джерел на земельних ділянках, розташованих в територіальних межах Златопільської територіальної громади, без кадастрових номерів, при відсутності дозволу на спеціальне водокористування та без спеціального дозволу на користування надрами», — зазначено у вироку суду.</p>
    <p>За результатами експертизи, Державній екологічній інспекції Харківської області було завдано збиток на 1 685 993 гривні.</p>
    <p>Заступник головного інженера свою вину визнав повністю.</p>
    <p>Суд визнав чоловіка винним у незаконному видобуванні ч. 2 ст. 240 КК Україникорисних копалин та призначив йому 51 тисячу штрафу. Також він має сплатити 13 143 гривні на користь державного бюджету за проведення експертиз.</p>
    <p>Підписуйтесь на новини Харкова та області в Telegram, WhatsApp, Facebook, Viber, Instagram, Youtube</p>
  </document>
</root>
