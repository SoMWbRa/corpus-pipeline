<root>
  <metadata>
    <source>Суспільне Новини | Suspilne Novyny</source>
    <author>Марія Солодовнік</author>
    <title>Японському волонтеру Фумінорі Цучіко зареєстрували місце проживання у Харкові</title>
    <language>uk</language>
    <publication_time>2025-03-25T16:57+02:00</publication_time>
    <reference>https://suspilne.media/kharkiv/979267-aponskomu-volonteru-fuminori-cuciko-zareestruvali-misce-prozivanna-u-harkovi/</reference>
  </metadata>
  <document>
    <h>25 березня волонтеру з Японії Фумінорі Цучіко зареєстрували місце проживання у Харкові на основі тимчасової посвідки на проживання та оновили ідентифікаційний код.</h>
    <p>Про це повідомив Харківський міський голова Ігор Терехов.</p>
    <p>За його даними, це означає, що більше Фумінорі не потрібно виїжджати за кордон для продовження строку перебування в Україні.</p>
    <q>«Тепер він може спокійно залишатися в Харкові та продовжувати свою волонтерську місію, допомагаючи містянам, як робив це від початку повномасштабної війни», — написав Терехов.</q>
    <h>Хто такий Фумінорі Цучіко з Японії та що він робить у Харкові</h>
    <p>Японський волонтер Фумінорі Цучіко — це один з восьми людей, кому Володимир Зеленський вручив відзнаку «Національна легенда України».</p>
    <p>З початком повномасштабного вторгнення чоловік приїхав в Україну, щоб підтримати тих, хто був вимушений жити в харківському метро.</p>
    <p>Власним коштом відкрив кафе, у якому організував щоденне безоплатне харчування.</p>
    <p>Підписуйтесь на новини Харкова та області в Telegram, WhatsApp, Facebook, Viber, Instagram, Youtube</p>
  </document>
</root>
