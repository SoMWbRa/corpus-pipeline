<root>
  <metadata>
    <source>Суспільне Новини | Suspilne Novyny</source>
    <author>Ольга Федоренко</author>
    <title>Костянтин Ліваковський пішов з посади директора Вінницької міської клінічної лікарні №1</title>
    <language>uk</language>
    <publication_time>2025-03-25T20:03+02:00</publication_time>
    <reference>https://suspilne.media/vinnytsia/979387-kostantin-livakovskij-pisov-z-posadi-direktora-vinnickoi-miskoi-klinicnoi-likarni-no1/</reference>
  </metadata>
  <document>
    <h>Костянтин Ліваковський пішов з посади директора Вінницької міської клінічної лікарні №1. Про це написали на Facebook-сторінці медзакладу.</h>
    <p>«Під Вашим керівництвом Вінницька міська клінічна лікарня №1 не просто працювала — вона зростала, змінювалася, ставала сильнішою. Ви надихали нас своїм професіоналізмом, людяністю та баченням майбутнього. Ми досягли нових висот, реалізували важливі проєкти, впроваджували інновації. Але найцінніше — це команда, яку Ви сформували, підтримували й мотивували», — йдеться у дописі.</p>
    <p>У публікації повідомили, що Ліваковського проводжають «на новий професійний шлях» та вірять в «успіх на новій посаді». У коментарі Суспільному медик підтвердив, що його призначили-таки на нову посаду, втім, не сказав, на яку саме.</p>
    <p>Вінницьку міську клінічну лікарню Ігор Ліваковський очолював з грудня 2019.</p>
    <p>Підписуйтеся на новини Суспільне Вінниця у Facebook, Telegram, Viber, Instagram, YouTube та Whatsapp</p>
  </document>
</root>
