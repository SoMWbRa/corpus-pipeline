<root>
  <metadata>
    <source>Суспільне Новини | Suspilne Novyny</source>
    <author>Соболь Марія</author>
    <title>Троє жительок Миколаївщини, які допомагали військовим РФ під час окупації, заочно отримали тюремний строк</title>
    <language>uk</language>
    <publication_time>2025-03-25T13:44+02:00</publication_time>
    <reference>https://suspilne.media/mykolaiv/978951-troe-zitelok-mikolaivsini-aki-dopomagali-vijskovim-rf-pid-cas-okupacii-zaocno-otrimali-turemnij-strok/</reference>
  </metadata>
  <document>
    <h>Суд в Миколаївській області заочно засудив трьох жінок з Олександрівської тергромади. За даними слідства, вони допомагали військовим РФ під час окупації частини регіону.</h>
    <p>Про це 25 березня повідомили в Управлінні Служби безпеки України у Миколаївській області.</p>
    <p>За даними СБУ, жителька Олександрівської тергромади добровільно очолила незаконну військово-цивільну адміністрацію у Баштанському районі на Миколаївщині. Жінка була призначена на посаду за наказом місцевого «гауляйтераАдміністративний намісник, що очолює населені пункти або регіони, окуповані Росією під час російсько-української війни.» Сальдо.</p>
    <p>Вона залучила до роботи двох жительок сіл Олександрівка та Горохівське.</p>
    <p>«Одна жінка стала заступницею голови незаконної адміністрації Олександрівської громади, а інша — сільською головою села Горохівське в цьому ж районі», — йдеться в повідомленні.</p>
    <p>Правоохоронці встановили, що жінки допомагали організовувати псевдореферендуми, оформлювати пенсії від РФ та роздавали гуманітарну допомогу разом із російськими військовими.</p>
    <p>Суд заочно визнав підозрюваних винними за двома статтями Кримінального кодексу України:</p>
    <ul>
      <li>частина 3 статті 28, частина 5 статті 111-1 (колабораційна діяльність, вчинена організованою групою);</li>
      <li>частина 3 статті 28, частина 1 статті 111-2 (пособництво державі-агресору, вчинене організованою групою).</li>
    </ul>
    <p>Одній жінці призначили 12 років тюрми, а іншим двом по 10 років увʼязнення з позбавленням права обіймати посади в органах державної влади та місцевого самоврядування строком на 15 років, з конфіскацією майна.</p>
    <p>Слідкуйте за головними новинами Миколаєва та області у Telegram, Viber, YouTube, Facebook та Instagram.</p>
  </document>
</root>
