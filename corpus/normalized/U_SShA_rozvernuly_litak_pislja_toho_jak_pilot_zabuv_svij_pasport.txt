<root>
  <metadata>
    <source>Суспільне Новини | Suspilne Novyny</source>
    <author>Юрій Свиридюк</author>
    <title>У США розвернули літак після того, як пілот забув свій паспорт</title>
    <language>uk</language>
    <publication_time>2025-03-25T06:10+02:00</publication_time>
    <reference>https://suspilne.media/978657-u-ssa-rozvernuli-litak-pisla-togo-ak-pilot-zabuv-svij-pasport/</reference>
  </metadata>
  <document>
    <h>Літак американської авіакомпанії United Airlines, який летів з Лос-Анджелеса до Шанхаю, розвернувся в повітрі і полетів назад через те, що один з пілотів забув паспорт.</h>
    <p>Про це пише CNN з посиланням на пресслужбу компанії.</p>
    <p>На борту рейсу перебували 257 пасажирів і 13 членів екіпажу. Літак розвернувся через дві години після вильоту і попрямував до Сан-Франциско.</p>
    <q>«У пілота не було з собою паспорта. Ми організували новий екіпаж, щоб доставити наших клієнтів до пункту призначення того ж вечора. Клієнтам надали ваучери на харчування та компенсацію», — наводить телеканал текст заяви авіакомпанії.</q>
    <p>Через чотири години з Сан-Франциско вилетів новий екіпаж до Шанхаю. Він приземлився в Китаї із запізненням приблизно на шість годин.</p>
  </document>
</root>
