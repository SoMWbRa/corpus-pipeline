<root>
  <metadata>
    <source>Суспільне Новини | Suspilne Novyny</source>
    <author>Катерина Глянько</author>
    <title>Окупанти здійснили щонайменше 55 затримань за звинуваченням в участі у батальйоні імені Номана Челебіджихана</title>
    <language>uk</language>
    <publication_time>2025-03-25T17:21+02:00</publication_time>
    <reference>https://suspilne.media/crimea/979193-okupanti-zdijsnili-sonajmense-55-zatriman-za-zvinuvacennam-v-ucasti-u-bataljoni-imeni-nomana-celebidzihana/</reference>
  </metadata>
  <document>
    <h>З 2014 року Кримськотатарський ресурсний центр (КРЦ) зафіксував щонайменше 55 затримань за звинуваченням в участі у батальйоні імені Номана Челебіджихана: 19 — в окупованому Криму, 36 — на тимчасово захопленій частині Херсонської області після початку повномасштабного російського вторгнення 2022 року.</h>
    <p>Читайте цей матеріал кримськотатарською</p>
    <p>Про це КРЦ повідомив 25 березня.</p>
    <p>Так, у Криму окупанти затримали:</p>
    <ol>
      <li>Февзі Саганджі (вирок – 23 січня 2019 року);</li>
      <li>Ділявера Гафарова (вирок – 28 серпня 2019 року);</li>
      <li>Едема Кадирова (вирок – 31 травня 2019);</li>
      <li>Айдина Мамутова (вирок – 22 квітня 2019);</li>
      <li>Нарімана Межмедінова (вирок – 20 червня 2020 року);</li>
      <li>Меджита Аблямітова (вирок – 24 березня 2021);</li>
      <li>Ібраїма Асанова (затриманий – 17 січня 2023 року);</li>
      <li>25 січня 2023 року жителя Севастополя (дані затриманого уточнюються);</li>
      <li>2 лютого 2023 року жителя Севастополя (дані затриманого уточнюються);</li>
      <li>13 березня 2023 року 39-річного чоловіка в Криму (дані затриманого уточнюються);</li>
      <li>14 квітня 2023 року кримського татарина в Криму (дані затриманого уточнюються);</li>
      <li>14 квітня 2023 року кримського татарина в Криму (дані затриманого уточнюються);</li>
      <li>30 травня 2023 року 23-річного кримчанина (дані затриманого уточнюються);</li>
      <li>30 травня 2023 року 24-річного кримчанина (дані затриманого уточнюються);</li>
      <li>4 серпня 2024 року чоловіка в Криму (дані затриманого уточнюються);</li>
      <li>13 вересня 2024 року 54-річного кримчанина (дані затриманого уточнюються);</li>
      <li>22 березня 2024 року мешканця Криму (дані затриманого уточнюються);</li>
      <li>11 червня 2024 року мешканця Криму (дані затриманого уточнюються);</li>
      <li>У вересні засудили до 3 років і 6 місяців жителя Криму Нарімана Дермана.</li>
    </ol>
    <p>Також з початку повномасштабної війни в Україні зафіксували 36 арештів кримських татар та українців на окупованій частині Херсонщини.</p>
    <p>1 червня 2022 року Верховний суд росії задовольнив позов Генеральної прокуратури про визнання Кримськотатарського добровольчого батальйону ім. Номана Челебіджихана терористичною організацією та забороною його діяльності на території рф.</p>
    <p>Нагадаємо, 60-річний політвʼязень із села Рикове Генічеського району Рустем Віраті, якого окупанти звинувачували в участі у кримськотатарському добровольчому батальйоні ім. Номана Челебіджихана та у сприянні економічній блокаді Криму, помер у виправній колонії міста Дмитровград Ульяновської області РФ.</p>
    <p>Підписуйтеся на новини Суспільне Крим у Telegram, WhatsApp та Facebook</p>
  </document>
</root>
