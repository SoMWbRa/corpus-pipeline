<root>
  <metadata>
    <source>Суспільне Новини | Suspilne Novyny</source>
    <author>Альона Соболенко</author>
    <title>На Харківщині 25-річний чоловік побив свою матір: жінку госпіталізували у тяжкому стані — поліція</title>
    <language>uk</language>
    <publication_time>2025-03-26T15:19+02:00</publication_time>
    <reference>https://suspilne.media/kharkiv/979907-na-harkivsini-25-ricnij-colovik-pobiv-svou-matir-zinku-gospitalizuvali-u-tazkomu-stani-policia/</reference>
  </metadata>
  <document>
    <h>24 березня у селищі Слобожанське на Харківщині 25-річний чоловік побив свою матір. Жінку ушпиталили в тяжкому стані.</h>
    <p>Про це 26 березня повідомили у пресслужбі поліції Харківщини.</p>
    <p>За даними слідства, між сином та матірʼю виникла сварка.</p>
    <p>«Під час конфлікту, перебуваючи в стані алкогольного спʼяніння, він завдав матері понад десять ударів кулаками в обличчя та по тулубу, спричинивши їй тяжкі тілесні ушкодження», — йдеться у повідомленні.</p>
    <p>Про те, що чоловік побив матір, поліції повідомила його дівчина.</p>
    <q>Потерпілу госпіталізували до лікарні для надання медичної допомоги. Стан її здоровʼя лікарі оцінюють як тяжкий.</q>
    <p>Чоловіку повідомили про підозру в нанесенні умисного тяжкого тілесного ушкодження. Йому загрожує від пʼяти до восьми років позбавлення волі, зазначили в поліції.</p>
    <p>Підписуйтесь на новини Харкова та області в Telegram, WhatsApp, Facebook, Viber, Instagram, Youtube</p>
  </document>
</root>
