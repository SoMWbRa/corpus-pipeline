<root>
  <metadata>
    <source>Суспільне Новини | Suspilne Novyny</source>
    <author>Соболь Марія</author>
    <title>На Миколаївщині горів приватний будинок: одна дитина загинула, двох людей госпіталізували</title>
    <language>uk</language>
    <publication_time>2025-03-26T12:57+02:00</publication_time>
    <reference>https://suspilne.media/mykolaiv/979761-na-mikolaivsini-goriv-privatnij-budinok-odna-ditina-zaginula-dvoh-ludej-gospitalizuvali/</reference>
  </metadata>
  <document>
    <h>У селі Калачеве на Миколаївщині в ніч проти 26 березня сталася пожежа у житловому будинку. Жінку та дитину госпіталізували до лікарні, ще одна дитина загинула.</h>
    <p>Про це повідомили у Головному управлінні ДСНС у Миколаївській області.</p>
    <p>За даними відомства, 26 березня о 02:39 надійшло повідомлення про пожежу. На місце події направили рятувальників, які зʼясували, що займання виникло в спальній кімнаті житлового будинку.</p>
    <p>«Під час пожежі травмувалися жінка 1985 року народження та дитина 2014 року народження. Їх госпіталізували до лікарень. Також під час гасіння, в кімнаті на ліжку, рятувальники виявили тіло дитини 2022 року народження», — йдеться в повідомленні.</p>
    <p>Надзвичайники загасили пожежу о 04:53 на площі 40 квадратних метрів. Причина загоряння встановлюється.</p>
    <p>Слідкуйте за головними новинами Миколаєва та області у WhatsApp, Telegram, Viber, YouTube, TikTok, Facebook та Instagram.</p>
  </document>
</root>
