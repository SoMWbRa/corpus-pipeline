<root>
  <metadata>
    <source>Суспільне Новини | Suspilne Novyny</source>
    <author>Анна Косарінова</author>
    <title>Погрожували зброєю, побили та забрали гроші: трьох жителів Дніпропетровщини затримали за розбійний напад</title>
    <language>uk</language>
    <publication_time>2025-03-26T12:47+02:00</publication_time>
    <reference>https://suspilne.media/dnipro/979737-pogrozuvali-zbroeu-pobili-ta-zabrali-grosi-troh-ziteliv-dnipropetrovsini-zatrimali-za-rozbijnij-napad/</reference>
  </metadata>
  <document>
    <h>Трьох раніше судимих жителів Дніпропетровщини затримали за вчинення розбійного нападу у Кіровоградській області.</h>
    <p>Про це йдеться на сайті місцевої поліції.</p>
    <p>За даними слідчих, підозрювані проникли в оселю, погрожували зброєю жінці, побили її й украли гроші. Затримані — чоловіки 31, 33 та 37 років. У них вилучили пістолети з набоями до них, ножі та інші речові докази.</p>
    <p>Поліцейські встановлюють причетність зловмисників до вчинення аналогічних злочинів на території Кіровоградщини й інших областей. Розслідування проводять за частиною 4 статті 187 (розбій) Кримінального кодексу України. Чоловікам може загрожувати до пʼятнадцяти років позбавлення волі з конфіскацією майна.</p>
    <p>Читайте нас у Telegram: Суспільне Дніпро</p>
  </document>
</root>
