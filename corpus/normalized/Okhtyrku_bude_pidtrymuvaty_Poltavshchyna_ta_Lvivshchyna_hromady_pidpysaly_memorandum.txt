<root>
  <metadata>
    <source>Суспільне Новини | Suspilne Novyny</source>
    <author>Андрій Міхєєв</author>
    <title>Охтирку буде підтримувати Полтавщина та Львівщина: громади підписали меморандум</title>
    <language>uk</language>
    <publication_time>2025-03-26T15:28+02:00</publication_time>
    <reference>https://suspilne.media/sumy/979899-ohtirku-bude-pidtrimuvati-poltavsina-ta-lvivsina-gromadi-pidpisali-memorandum/</reference>
  </metadata>
  <document>
    <h></h>
    <h>Охтирку на Сумщині підтримуватиме Полтавщина, зокрема Кременчуцька громада, та Львівщина: Бориславська і Мостиська громади. Влада підписала меморандум про співробітництво у соціокультурні діяльності та у напрямку відбудови.</h>
    <p>Меморандум про співробітництво передбачений національним проєктом «Пліч-о-пліч. Згуртовані громади». Представники громад з Полтавщини та Львівщини побували в Сумах, Тростянці, Новій Слободі та Охтирці. Ці громади допомагали охтирцям і тепер співпраця набуде системності. За словами секретаря Бориславської міської ради Юрія Химина, діти з Охтирки зможуть відвідати оздоровчі табори в Карпатах та брати участь у спортивних змаганнях.</p>
    <p>Кременчуцька громада, що на Полтавщині, планує допомогти з будівництвом укриття в охтирській школі та з відбудовою гімназії, яку нещодавно було пошкоджено.</p>
    <p>За словами міського голови Охтирки Павла Кузьменка, серед допомоги від громад може бути і фінансова підтримка.</p>
    <p>Загалом на Сумщині у першому етапі проєкту взяли участь 10 громад-форпостів, які утворили 10 партнерств; другому – 24 громади, які матимуть 37 партнерств. За словами радниці віцепремʼєр-міністра з відновлення Марʼяни Томин, громади будуть співпрацювати з Охтиркою у трьох напрямках, серед них: соціокультурний та напрямок з відбудови.</p>
    <p>На сьогодні понад 300 громад беруть участь у проєкті «Пліч-о-пліч» по всій Україні.</p>
    <p>Читайте Суспільне у Telegram та WhatsApp</p>
    <p>Дивіться нас у YouTube та TikTok</p>
    <p>Долучайтесь до нашої спільноти у Viber та Facebook</p>
    <p>Підписуйтеся на наш Instagram</p>
  </document>
</root>
