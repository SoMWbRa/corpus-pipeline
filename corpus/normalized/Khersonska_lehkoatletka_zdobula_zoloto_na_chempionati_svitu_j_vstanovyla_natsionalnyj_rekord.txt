<root>
  <metadata>
    <source>Суспільне Новини | Suspilne Novyny</source>
    <author>Катерина Бєлякова</author>
    <title>Херсонська легкоатлетка здобула «золото» на чемпіонаті світу й встановила національний рекорд</title>
    <language>uk</language>
    <publication_time>2025-03-25T17:18+02:00</publication_time>
    <reference>https://suspilne.media/kherson/979273-hersonska-legkoatletka-zdobula-zoloto-na-cempionati-svitu-j-vstanovila-nacionalnij-rekord/</reference>
  </metadata>
  <document>
    <h>Херсонська спортсменка Тетяна Насонова виборола нагороду на чемпіонаті світу з легкої атлетики серед ветеранів у приміщенні та встановила рекорд України.</h>
    <p>Про це у Facebook інформує Херсонська обласна військова адміністрація.</p>
    <p>Чемпіонат триває в місті Гейнсвілл у США. Під час змагань Тетяна Насонова здобула «золото» та встановила національний рекорд з метання ваги серед жінок у віковій категорії 45-49 років – 14,58 метра, йдеться у дописі.</p>
    <p>Спортсменка — майстерка спорту України та викладачка Херсонського фахового спортивного коледжу. На чемпіонаті вона також візьме участь змаганнях зі штовхання ядра, додали в ОВА.</p>
    <p>Раніше в ОВА повідомляли, що борець з Херсонської області Владислав Яцковський виборов бронзу на міжнародному турнірі у Польщі «Open Polish U20».</p>
    <p>Підписуйтеся на новини Суспільне Херсон у WhatsApp, Facebook, Telegram, Viber, Instagram та YouTube.</p>
  </document>
</root>
