<root>
  <metadata>
    <source>Суспільне Новини | Suspilne Novyny</source>
    <author>Ігор Ізотов</author>
    <title>На Полтавщині суд засудив чоловіка до 12 років за співпрацю з окупантами</title>
    <language>uk</language>
    <publication_time>2025-03-25T18:11+02:00</publication_time>
    <reference>https://suspilne.media/poltava/979307-na-poltavsini-sud-zasudiv-colovika-do-12-rokiv-za-spivpracu-z-okupantami/</reference>
  </metadata>
  <document>
    <h>Котелевський районний суд Полтавської області виніс вирок у справі про колабораційну діяльність. Обвинувачений отримав 12 років позбавлення волі з конфіскацією майна.</h>
    <p>Про це стало відомо з Єдиного державного реєстру судових рішень.</p>
    <p>Як встановило слідство, у травні–червні 2022-го року чоловік долучився до так званої "народної поліції" у тимчасово окупованому селищі Борова Ізюмського району Харківської області. Він патрулював вулиці, затримував людей та перевозив їх до відділу незаконного правоохоронного органу.</p>
    <p>У суді обвинувачений визнав провину, але наголошував, що не отримував зарплатні і не мав офіційного статусу. Він пояснив, що допомагав знайомим та виконував переважно технічну роботу, зокрема, перевезення працівників та господарські завдання.</p>
    <p>Суд визнав його винним за статтею Кримінального кодексу України "Колабораційна діяльність" і призначив 12 років ув’язнення. Вирок може бути оскаржений в апеляційному суді.</p>
    <p>Читайте і дивіться Суспільне Полтава на платформах:</p>
    <p>Telegram | Viber | Instagram | Twitter | YouTube | Facebook | TikTok</p>
  </document>
</root>
