<root>
  <metadata>
    <source>Суспільне Новини | Suspilne Novyny</source>
    <author>Ірина Руденко</author>
    <title>На Дніпропетровщині за тиждень відновили електропостачання у понад 110 тис. домівок, що були знеструмлені через атаки РФ</title>
    <language>uk</language>
    <publication_time>2025-03-25T12:32+02:00</publication_time>
    <reference>https://suspilne.media/dnipro/978931-na-dnipropetrovsini-za-tizden-vidnovili-elektropostacanna-u-ponad-110-tis-domivok-so-buli-znestrumleni-cerez-ataki-rf/</reference>
  </metadata>
  <document>
    <h>З 17 по 23 березня на Дніпропетровщині енергетики відновили світло для понад 110 тисяч сімей, чиї домівки були знеструмлені внаслідок російських атак.</h>
    <p>Про це йдеться у пресрелізі компанії "ДТЕК Дніпровські електромережі", який отримало Суспільне.</p>
    <p>У компанії зазначили: найскладніша ситуація — на півдні та сході області поблизу тимчасово окупованих територій і зони бойових дій. Минулого тижня після обстрілів енергетики повернули світло для 110 610 родин у 151 населеному пункті регіону.</p>
    <p>"Щойно дозволяє безпекова ситуація, за погодженням з військовими та рятувальниками наші ремонтні бригади розпочинають відновлювальні роботи. Робимо все можливе, аби після кожної атаки якнайшвидше повернути світло в домівки людей", — сказав генеральний директор "ДТЕК Дніпровські електромережі" Андрій Терещук.</p>
    <h>Читайте нас у Telegram: Суспільне Дніпро</h>
  </document>
</root>
