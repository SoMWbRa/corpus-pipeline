<root>
  <metadata>
    <source>Суспільне Новини | Suspilne Novyny</source>
    <author>Максим Гудзенко</author>
    <title>Визначилися чемпіони України-2025 з біатлону у синглміксті: результат гонки</title>
    <language>uk</language>
    <publication_time>2025-03-26T16:57+02:00</publication_time>
    <reference>https://suspilne.media/sport/980025-viznacilisa-cempioni-ukraini-2025-z-biatlonu-u-singlmiksti-rezultat-gonki/</reference>
  </metadata>
  <document>
    <h>На чемпіонаті України з біатлону відбувся перший старт змагань — одиночна змішана естафета. Участь у ній взяла 21 команда, яка представляла свою область.</h>
    <p>У гонці було представлено дев'ять областей, а також ще шість — мали більше ніж одну команду. Найбільше представництво мало місто Київ — шість команд.</p>
    <p>Суспільне Спорт — транслятор гонок чемпіонату України-2025 з біатлону. Дивіться пряму трансляцію всіх стартів (крім класичних естафет) на сайті та телеканалі Суспільне Спорт, а також місцевих каналах Суспільного.</p>
    <p>Серед учасниць гонки — Анастасія Меркушина (Закарпатська область), яка цьогоріч долучалася до етапів Кубка світу та чемпіонату світу, та закінчувала сезон на Кубку IBU. Вперше на рік також вийшла на старт Віта Семеренко — разом з Богданом Борковським бігла у складі команди Сумської області-2.</p>
    <h>Як пройшов синглмікст чемпіонату України з біатлону?</h>
    <ul>
      <li>Перемогу в одиночній змішаній естафеті здобула основна команда Харківської області, яку представляли Любов Кип'яченкова та Степан Кінаш. Вони вийшли у лідери гонки після третьої стрільби й обігнали другу команду Харківської області (Оксана Коваленко та Олександр Пономаренко) на фініші на 32.9 секунд.</li>
      <li>"Бронзу" завоювала друга команда Сумської області у складі Віти Семеренко та Богдана Борковського, яка обійшла першу команду області на 4.7 секунд.</li>
      <li>Одразу п'ять команд не змогли завершити гонку: Львівська, друга Волинська, шоста Київська та перша й друга Чернігівська області. Усі команди зійшли після зміни естафети біатлоністами.</li>
    </ul>
    <h>Чемпіонат України з біатлону-2025. Одиночна змішана естафета</h>
    <ol>
      <li>Харківська область 1 (Любов Кип'яченкова/Степан Кінаш) 51:34.1 хвилин</li>
      <li>Харківська 2 (Оксана Коваленко/Олександр Пономаренко) +32.9</li>
      <li>Сумська 2 (Віта Семеренко/Богдан Борковський) +49.2</li>
      <li>Сумська 1 (Поліна Пуцко, Сергій Супрун) +53.9</li>
      <li>Тернопільська (Тетяна Тарасюк/ Тарас Тарасюк) +2:46.9</li>
      <li>Київ 2 (Ірина Шевченко/ Данило Большой) +2:47.6</li>
    </ol>
  </document>
</root>
