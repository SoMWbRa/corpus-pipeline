<root>
  <metadata>
    <source>Суспільне Новини | Suspilne Novyny</source>
    <author>Ірина Хижа</author>
    <title>На Хмельниччині прощатимуться з військовим Віталієм Фоновим</title>
    <language>uk</language>
    <publication_time>2025-03-26T14:40+02:00</publication_time>
    <reference>https://suspilne.media/khmelnytskiy/979565-na-hmelniccini-prosatimutsa-z-vijskovim-vitaliem-fonovim/</reference>
  </metadata>
  <document>
    <h>Додому "на щиті" повернеться військовий Віталій Фонов. З воїном прощатимуться завтра, 27 березня, у Кам'янці-Подільському, що на Хмельниччині.</h>
    <p>Про це Суспільне Хмельницький розповіли у Кам'янець-Подільській міській раді.</p>
    <p>За їхньою інформацією, Віталій Фонов народився 5 лютого 1984 року. Проживав у Кам'янці-Подільському. Він мав звання сержанта. Воїн загинув 30 вересня 2024 року під час виконання бойового завдання. Йому було 40 років.</p>
    <p>У Кам'янець-Подільській міській раді зазначили, спочатку відбудеться панахида у храмі Зарваницької Матері Божої, що у селі Мукша Китайгородська Слобідсько-Кульчієвецької громади. Після того — загальноміське прощання у кам'янець-подільському Будинку офіцерів. Поховають військовослужбовця на Алеї Слави міського кладовища. 27 березня оголошено днем жалоби на території Кам'янець-Подільської громади.</p>
    <p>Слідкуйте за новинами Суспільне Хмельницький у WhatsApp, Telegram, Viber, YouTube, Instagram, Facebook та Threads.</p>
  </document>
</root>
