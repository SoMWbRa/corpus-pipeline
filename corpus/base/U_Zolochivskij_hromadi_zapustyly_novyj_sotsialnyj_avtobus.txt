<root>
  <metadata>
    <source>Суспільне Новини | Suspilne Novyny</source>
    <author>Альона Соболенко</author>
    <title>У Золочівській громаді запустили новий соціальний автобус</title>
    <language>uk</language>
    <publication_time>2025-03-25T10:41+02:00</publication_time>
    <reference>https://suspilne.media/kharkiv/978763-u-zolocivskij-gromadi-zapustili-novij-socialnij-avtobus/</reference>
  </metadata>
  <document>
    <h>На Харківщині за підтримки Гуманітарного фонду для України відкрили новий соціальний маршрут — автобус курсуватиме із Золочева до Богодухова.</h>
    <p>Про це 24 березня повідомили в гуманітарній місії "Проліска".</p>
    <p>"Цей автобус — більше, ніж просто транспорт. Це місточок між людьми та необхідними послугами. Це можливість отримати медичну допомогу, оформити документи, побачити рідних", — йдеться у повідомленні.</p>
    <q>У кожного пасажира сьогоднішнього рейсу своя історія: жінка з дітками їде до бабусі, яку давно не бачили. Дівчатка нетерпляче і радісно гомонять біля віконця, вже скоро вони нарешті обіймуть свою бабусю. Поруч — юнак із мамою. Сьогодні для нього важливий день: він отримає свій перший паспорт. А ще дівчина зі своїм чотирилапим другом — їм терміново потрібно до ветеринара.</q>
    <p>Соціальний транспорт курсуватиме за маршрутом Золочів — Богодухів, зазначили в "Пролісці".</p>
    <p>Раніше представниця "Проліски" Ірина Панченко повідомляла, що на Золочівщині соціальний транспорт обслуговує шість маршрутів.</p>
    <p>Підписуйтесь на новини Харкова та області в Telegram, WhatsApp, Facebook, Viber, Instagram, Youtube</p>
  </document>
</root>
