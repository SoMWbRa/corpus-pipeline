<root>
  <metadata>
    <source>Суспільне Новини | Suspilne Novyny</source>
    <author>Олена Попович</author>
    <title>У пособництві РФ підозрюють заступника директора комунального підприємства Херсона</title>
    <language>uk</language>
    <publication_time>2025-03-25T12:27+02:00</publication_time>
    <reference>https://suspilne.media/kherson/978811-u-posobnictvi-rf-pidozruut-zastupnika-direktora-komunalnogo-pidpriemstva-hersona/</reference>
  </metadata>
  <document>
    <h>Слідчі СБУ заочно повідомили про підозру заступнику директора одного з комунальних підприємств Херсона. Йому інкримінують пособництво РФ.</h>
    <p>Про це у Facebook інформує Херсонська обласна прокуратура.</p>
    <p>Підозрюваний у 2022 році під час окупації Херсона допомагав РФ. Комунальник мав проросійські погляди та сприяв транспортуванню представників спецслужб, військового спорядження та майна, йдеться у дописі.</p>
    <p>Чоловік організовував евакуацію представників незаконної влади, допомагав перевозити матеріальні цінності перед звільненням правобережжя Херсонської області. При цьому він використовував плавзасоби комунального підприємства, повідомляють в прокуратурі.</p>
    <p>Підозрюваному загрожує позбавлення волі на строк від 10 до 12 років, інформують в облпрокуратурі.</p>
    <p>Раніше в обласній прокуратурі повідомляли, що очільниця "відділу культури Чаплинської ВЦА" на Херсонщині отримала вирок за колабораціонізм.</p>
    <p>Підписуйтеся на новини Суспільне Херсон у WhatsApp, Facebook, Telegram, Viber, Instagram та YouTube.</p>
  </document>
</root>
