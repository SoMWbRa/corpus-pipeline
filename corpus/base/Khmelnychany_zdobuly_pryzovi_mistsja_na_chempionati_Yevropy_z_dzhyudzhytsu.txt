<root>
  <metadata>
    <source>Суспільне Новини | Suspilne Novyny</source>
    <author>Тетяна Олексюк</author>
    <title>Хмельничани здобули призові місця на чемпіонаті Європи з джиу-джитсу</title>
    <language>uk</language>
    <publication_time>2025-03-25T13:50+02:00</publication_time>
    <reference>https://suspilne.media/khmelnytskiy/978771-hmelnicani-zdobuli-prizovi-misca-na-cempionati-evropi-z-dziu-dzitsu/</reference>
  </metadata>
  <document>
    <h>З 20 по 27 березня в місті Ларнака, Кіпр, триває чемпіонат Європи з джиу-джитсу, який зібрав 1282 учасники з 34 країн, зокрема, 85 спортсменів з України, у складі яких є представники з Хмельниччини.</h>
    <p>Про це розповіла віцепрезидент Федерації джиу-джитсу у Хмельницькій області Марина Рибак.</p>
    <p>З її слів, учасники продемонстрували високий рівень підготовки та здобули низку вагомих нагород, підтвердивши свій статус однієї з провідних країн у цьому виді спорту.</p>
    <q>"До складу української збірної увійшли вісім спортсменів з Хмельниччини, які гідно представили нашу країну на міжнародній арені".</q>
    <p>Серед них відзначилися:</p>
    <ul>
      <li>Михайло Смолінський — став чемпіоном Європи у категорії U18 у ваговій категорії до 85 кг.</li>
      <li>Нікіта Фріденберг — виборов срібну медаль у категорії U18 до 56 кг.</li>
      <li>Данило Чекирда — також став віцечемпіон Європи у категорії U16 до 62 кг.</li>
      <li>Анастасія Сртембіцька — виборола срібну медаль Кубка Європи у категорії U14 до 40 кг.</li>
      <li>Назар Семенюк — також став віцечемпіон Кубка Європи у категорії U14 у ваговій категорії понад 69 кг.</li>
    </ul>
    <p>Вона зазначила, що окрім призерів, гідно представили Україну, спортсмени, які провели декілька поєдинків:</p>
    <ul>
      <li>Луцюк Ельдар — 4 місце.</li>
      <li>Суха Дана — 7 місце.</li>
      <li>Гаєвська Маргарита — 5 місце.</li>
    </ul>
    <p>Марина Рибак поділилася, що за підсумками змагань національна збірна України посіла три перших місця у розділі Ne-Waza GI (боротьба в кімоно).</p>
    <q>"Загалом, у загальнокомандному заліку серед 34 країн-учасниць, українська збірна посіла почесне третє місце у віковій категорії U14 (Кубок Європи) та U16 і U18 (Чемпіонат Європи)".</q>
    <p>Слідкуйте за новинами Суспільне Хмельницький у Telegram, Viber, YouTube, Instagram та Facebook.</p>
  </document>
</root>
