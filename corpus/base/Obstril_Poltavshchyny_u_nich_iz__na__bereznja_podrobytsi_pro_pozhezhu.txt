<root>
  <metadata>
    <source>Суспільне Новини | Suspilne Novyny</source>
    <author>Катерина Люшень, Лілія Пархоменко</author>
    <title>Обстріл Полтавщини у ніч із 24 на 25 березня: подробиці про пожежу</title>
    <language>uk</language>
    <publication_time>2025-03-25T11:20+02:00</publication_time>
    <reference>https://suspilne.media/poltava/978831-obstril-poltavsini-u-nic-iz-24-na-25-berezna-podrobici-pro-pozezu/</reference>
  </metadata>
  <document>
    <h>Через падіння уламків БпЛА у Миргородському районі ліквідовували пожежу на аграрному підприємстві. Вона виникла у ніч на 25 березня.</h>
    <p>За даними із джерел Суспільного, уламки БпЛА впали у Великосорочинській громаді на території аграрного підприємства. Воно займається вирощуванням зернових, бобових та олійних культур. Через це, окрім ангару, пошкоджена сільськогосподарська техніка.</p>
    <p>Про пожежу в ангарі у Миргородському районі повідомляли і в ДСНС регіону. У зведенні на офіційному сайті зазначено, що вогонь виник близько 22:40 24 березня. Знищено покрівлю та перекриття будівлі на площі 300 квадратних метрів.</p>
    <p>Як повідомили у Полтавській ОВА, поранення отримали двоє працівників підприємства, одного госпіталізували із підозрою на баротравму. Це ушкодження організму при перепадах атмосферного тиску.</p>
    <p>Повітряна тривога у регіоні тривала впродовж приблизно 10 годин ― із 18:53 24 березня до 5:11 25 березня 2025-го. У цей час в офіційному Telegram-каналі Повітряних сил ЗСУ п’ять разів повідомляли про рух БпЛА на Полтавщині.</p>
    <p>Читайте і дивіться Суспільне Полтава на платформах:</p>
    <p>Telegram | Viber | Instagram | Twitter | YouTube | Facebook | TikTok</p>
  </document>
</root>
