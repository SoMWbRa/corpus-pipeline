<root>
  <metadata>
    <source>Суспільне Новини | Suspilne Novyny</source>
    <author>Денис Шапошніков</author>
    <title>На Чернігівщині вибухотехніки знешкодили бойову частину російського БпЛА, яка застрягла на дереві</title>
    <language>uk</language>
    <publication_time>2025-03-25T12:53+02:00</publication_time>
    <reference>https://suspilne.media/chernihiv/978957-na-cernigivsini-vibuhotehniki-zneskodili-bojovu-castinu-rosijskogo-bpla-aka-zastragla-na-derevi/</reference>
  </metadata>
  <document>
    <h>На Чернігівщині вибухотехніки поліції знешкодили бойову частину російського БпЛА, яка застрягла на дереві після збиття БпЛА у Ніжинському районі Силами оборони України.</h>
    <p>Про це повідомляє поліція Чернігівщини на своєму сайті.</p>
    <p>Вибухотехніки у безпечний спосіб вилучили бойову частину, а потім транспортували її для подальшого знищення.</p>
    <q>"На місце події прибули наші вибухотехніки. За допомогою місцевих жителів, які надали сільгосптехніку, поліцейські піднялися на рівень бойової частини та просто на дереві знешкодили її. Потім спустили цю частину на землю і транспортували для подальшого підриву в безпечному місці", – розповідає начальник вибухотехнічної служби поліції Чернігівщини Володимир Сіренко.</q>
    <p>Нагадаємо, що 14 березня також повідомляли, що у Ніжинському районі на Чернігівщині вибухотехніки поліції знешкодили бойову частину російського ударного безпілотника, яка не здетонувала. БпЛА збили Сили оборони України.</p>
    <p>Підписуйтесь на Суспільне Чернігів і на інших платформах: Telegram, Facebook, Viber, YouTube, WhatsApp, TikTok.</p>
  </document>
</root>
