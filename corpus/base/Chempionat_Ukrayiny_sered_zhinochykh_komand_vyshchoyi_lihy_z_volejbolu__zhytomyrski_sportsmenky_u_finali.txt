<root>
  <metadata>
    <source>Суспільне Новини | Suspilne Novyny</source>
    <author>Ірина Остапчук</author>
    <title>Чемпіонат України серед жіночих команд вищої ліги з волейболу — житомирські спортсменки у фіналі</title>
    <language>uk</language>
    <publication_time>2025-03-26T16:30+02:00</publication_time>
    <reference>https://suspilne.media/zhytomyr/980033-cempionat-ukraini-sered-zinocih-komand-visoi-ligi-zitomirski-sportsmenki-u-finali/</reference>
  </metadata>
  <document>
    <h>29-30 березня у спортивному комплексі Житомирського державного університету імені Івана Франка відбудеться фінал чемпіонату України з волейболу серед жіночих команд вищої ліги. Волейбольна команда із Житомира — ВК "Полісся-ОШВСМ-ЖДУ" змагатиметься за золоту медаль.</h>
    <p>Про це Суспільному розповів представник пресслужби волейбольного клубу "Житичі-Полісся" Артем Лавренчук.</p>
    <p>За його словами, загалом до фінальної частини чемпіонату із волейболу серед команд вищої ліги дійшли чотири жіночі команди. Окрім як із Житомира, також змагатимуться команди із Рівного, Чернівців та Запоріжжя.</p>
    <q>"Спортсменки гратимуть два дні. У підсумку виборюватимуть золоту, срібну та бронзову медалі. За 3 і 4 місця змагатимуться ВК "Воллейбук-ЧНУ-ЧОДЮСШ" (Чернівці) та Регіна-МЕГУ-ОШВСМ (Рівне). За перше і друге — ВК "Полісся-ОШВСМ-ЖДУ" (Житомир) та "Орбіта-ЗНУ-ЗОДЮСШ" (Запоріжжя). Поєдинки за медалі триватимуть і в суботу, і в неділю. Тобто по 2 матчі чотирьох команд на день. Якщо команди, які претендують на золоту або бронзову медалі, за результатами поєдинків, здобудуть однакові рахунки, то в неділю відбудуться золоті сети, а відтак стане відомо, хто став переможцем чемпіонату, а хто отримав "бронзу", — сказав Артем Лавренчук.</q>
    <p>Розклад змагань за бронзову медаль:</p>
    <ul>
      <li>29 березня о 15:00: ВК "Воллейбук-ЧНУ-ЧОДЮСШ" vs Регіна-МЕГУ-ОШВСМ;</li>
      <li>30 березня о 11:00: ВК "Воллейбук-ЧНУ-ЧОДЮСШ" vs Регіна-МЕГУ-ОШВСМ.</li>
    </ul>
    <p>Розклад змагань за золоту медаль:</p>
    <ul>
      <li>29 березня о 18:00: ВК "Полісся-ОШВСМ-ЖДУ" vs Орбіта-ЗНУ-ЗОДЮСШ-ДЮСШ Орбіта;</li>
      <li>30 березня о 14:00: ВК"Полісся-ОШВСМ-ЖДУ" vs Орбіта-ЗНУ-ЗОДЮСШ-ДЮСШ Орбіта.</li>
    </ul>
    <p>Золотий сет для визначення переможця — 30 березня о 15:00.</p>
    <p>Після останнього матчу відбудеться нагородження, — сказав представник пресслужби волейбольного клубу "Житичі-Полісся"  .</p>
    <p>Підписуйтеся, читайте, дивіться новини Житомирщини на наших платформах тут:</p>
    <p>Telegram | Instagram | Viber | Facebook | YouTube | WhatsApp</p>
  </document>
</root>
