<root>
  <metadata>
    <source>Суспільне Новини | Suspilne Novyny</source>
    <author>Вікторія Горнова, Аня Крилова</author>
    <title>"Для мене ця вистава — гімн жінкам": у Чернігівському драмтеатрі готуються до прем'єри в Міжнародний день театру</title>
    <language>uk</language>
    <publication_time>2025-03-26T18:33+02:00</publication_time>
    <reference>https://suspilne.media/chernihiv/979829-dla-mene-ca-vistava-gimn-zinkam-u-cernigivskomu-dramteatri-gotuutsa-do-premeri-v-miznarodnij-den-teatru/</reference>
  </metadata>
  <document>
    <h>У Чернігівському обласному драматичному театрі ім.Т.Г Шевченка готуються до прем'єри, яка відбудеться в Міжнародний день театру — 27 березня. Виставу, за твором англійського драматурга Тіма Ферта "Дівчата з календаря", ставить художній керівник театру Андрій Бакіров.</h>
    <q>"Всі українські жінки, волонтерки чи ті, хто донатять кожного дня, вони допомагають якійсь меті, лишаючись маленькими звичайними людьми. От саме про це я хотів би говорити, бо для мене ця вистава — "гімн жінкам". Враховуючи, безумовно, обставини, в яких перебуває зараз театр: у нас катастрофічно не вистачає чоловічого складу, тому на сцені будуть всі жінки театру", — говорить Бакіров.</q>
    <p>Актор драмтеатру Валентин Судак каже:</p>
    <q>"Мій герой, так сказати, займається дуже простою роботою. Він працює в національному парку. Прибирає кущ. І це його робота. Він сіє насіння соняшнику".</q>
    <q>"Ми намагаємось ніби простими речами, простими жіночими долями говорити про якісь великі речі, починаючи від життя до смерті, від кохання до зневіри й так далі", — розповіла акторка драмтеатру Наталія Максименко.</q>
    <p>Андрій Бакіров говорить:</p>
    <q>"Мені б дуже хотілося, щоб думки, емоції знайшли відгук в серцях і душах людей".</q>
    <p>Підписуйтесь на Суспільне Чернігів і на інших платформах: Telegram, Facebook, Viber, YouTube, WhatsApp, TikTok.</p>
  </document>
</root>
