<root>
  <metadata>
    <source>Суспільне Новини | Suspilne Novyny</source>
    <author>Оксана Солопко</author>
    <title>Президент нагородив почесною відзнакою 17-ту бригаду Нацгвардії із Полтави</title>
    <language>uk</language>
    <publication_time>2025-03-26T15:04+02:00</publication_time>
    <reference>https://suspilne.media/poltava/979873-prezident-nagorodiv-pocesnou-vidznakou-17-tu-brigadu-nacgvardii-iz-poltavi/</reference>
  </metadata>
  <document>
    <h>Президент Володимир Зеленський відзначив почесною нагородою "За мужність та відвагу" 17-ту Полтавську бригаду Національної гвардії України.</h>
    <p>Про це йдеться в указі президента України №191/2025 від 25 березня.</p>
    <p>Згідно з текстом, нагородили бригаду почесною відзнакою "За мужність та відвагу", аби вшанувати мужність та героїзм, виявлені під час захисту державного суверенітету та територіальної цілісності України.</p>
    <h>Що відомо про 17-ту Полтавську бригаду Нацгвардії</h>
    <p>Мобільно-вогневі група 17-ї Полтавської бригади Нацгвардії збивають "шахеди", які запускає Росія майже щодня на територію Полтавщини. Шукати та збивати цілі іноді доводиться по кілька годин.</p>
    <p>Екіпаж такої групи складається із трьох людей. Відпрацьовують по цілях і вдень, і вночі. Найчастіше збивають із пікапу зі станкових кулеметів. Здебільшого ці військові працюють вночі.</p>
    <p>День Нацгвардії щорічно відзначають 26 березня. У 2025 році виповнюється 11 років від моменту її заснування.</p>
    <p>Читайте і дивіться Суспільне Полтава на платформах:</p>
    <p>Telegram | Viber | Instagram | Twitter | YouTube | Facebook | TikTok</p>
  </document>
</root>
