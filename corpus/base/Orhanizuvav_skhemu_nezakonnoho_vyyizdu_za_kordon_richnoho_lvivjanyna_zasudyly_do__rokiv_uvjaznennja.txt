<root>
  <metadata>
    <source>Суспільне Новини | Suspilne Novyny</source>
    <author>Юлія Равлюк</author>
    <title>Організував схему незаконного виїзду за кордон: 66-річного львів'янина засудили до 9 років ув'язнення</title>
    <language>uk</language>
    <publication_time>2025-03-25T11:28+02:00</publication_time>
    <reference>https://suspilne.media/lviv/978791-organizuvav-shemu-nezakonnogo-viizdu-za-kordon-66-ricnogo-lvivanina-zasudili-do-9-rokiv-uvaznenna/</reference>
  </metadata>
  <document>
    <h>Суд визнав 66-річного львів'янина винним у незаконному переправленні військовозобов'язаних чоловіків через кордон. Йому призначили покарання — дев'ять років позбавлення волі з конфіскацією майна.</h>
    <p>Про це повідомили у пресслужбі Львівської обласної прокуратури.</p>
    <p>За даними слідства, 66-річний львів'янин організував незаконний перетин кордону для чоловіків призовного віку. Зокрема, відомо про дві групи по четверо людей:</p>
    <p>"Обвинувачений проводив з "клієнтами" інструктаж щодо поведінки та маршруту слідування, а в подальшому супроводжував та переводив їх через лінію держкордону в Польщу. Однак чоловіків все ж було затримано прикордонниками".</p>
    <p>Така "послуга" коштувала від 2000 до 9000 доларів США з людини.</p>
    <p>Львів'янинові призначили покарання у вигляді дев'яти років позбавлення волі з конфіскацією майна. Також у межах кримінального провадження понад 500 000 гривень застави скерували державі.</p>
  </document>
</root>
