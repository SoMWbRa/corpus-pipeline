<root>
  <metadata>
    <source>Суспільне Новини | Suspilne Novyny</source>
    <author>Тетяна Олексюк, Тетяна Ворожцова</author>
    <title>У Хмельницькому готують прем'єру водевілю "Хто кого?"</title>
    <language>uk</language>
    <publication_time>2025-03-26T13:10+02:00</publication_time>
    <reference>https://suspilne.media/khmelnytskiy/978177-u-hmelnickomu-gotuut-premeru-vodevilu-hto-kogo/</reference>
  </metadata>
  <document>
    <h></h>
    <h>В Хмельницькому обласному музично-драматичному театрі імені Михайла Старицького ставлять водевіль за мотивами п`єси Марка Кропивницького "Пошилися в дурні". Прем’єру готують до Міжнародного дня театру.</h>
    <p>Про це Суспільне Хмельницький розповів режисер-постановник Дмитро Гусаков.</p>
    <p>За його словами, на сцені театру імені Михайла Старицького репетирують нову виставу за класичною комедією Марка Кропивницького "Пошилися в дурні", яку перейменували на "Хто кого?".</p>
    <q>"Ми внесли деякі зміни в мову, щоб вона краще відповідала сучасним вимогам. На тлі наших декорацій ми використали елементи самчиківського розпису, щоб підкреслити унікальність нашого регіону".</q>
    <p>Він поділився що за сценарієм багатий міщанин Максим Кукса має п’ять доньок, а його сусід Степан Дранко має — сім. Думають як їх вдало видати заміж. Старші дівчата обох сусідів зустрічаються з наймитами. Одного з них, хитрого Антона, грає Олександр Віт.</p>
    <q>"Ну закохався в старшу доньку. Донька багатого хазяїна і якийсь там наймит, який служить у нього три місяці, але розумний наймит, хитрий наймит, який постійно хитрує — як би обдурити хазяїна".</q>
    <p>Виконавиця ролі Оришки Ірина Федоровська розповіла, що їх пара лірична.</p>
    <q>"Надзвичайно лірична дівчина мрійлива, закохана. Закохана в батькового наймита Антона. Вона робить все для того, щоби бути разом з ним. Ну і це звичайно передається як і в грі, так і в співі, в музиці".</q>
    <p>Доньку Степана Дранки, Горпину, грає Марія Шпунт зазначила, що її героїня норовлива і  жартівлива. Закохана у наймита Василя.</p>
    <q>"Весела, але тримає всіх в кулаці. Я коли прочитала текст вперше, я вже зразу почала її малювати, як я буду працювати над роллю".</q>
    <p>Дмитро Франчук, який грає Василя, поділився своїми думками про цю роль.</p>
    <q>"Молодий парубок, який хоче різними маніпуляціями різними методами досягти того, щоб його господар віддав за нього, його дочку".</q>
    <p>За словами режисера-постановника, глядач матиме нагоду посміятися досхочу. Прем’єра водевілю "Хто кого?" відбудеться 27 та 28 березня.</p>
    <p>Слідкуйте за новинами Суспільне Хмельницький у WhatsApp, Telegram, Viber, YouTube, Instagram, Facebook та Threads.</p>
  </document>
</root>
