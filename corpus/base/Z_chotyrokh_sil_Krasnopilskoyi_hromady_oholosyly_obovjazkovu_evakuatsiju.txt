<root>
  <metadata>
    <source>Суспільне Новини | Suspilne Novyny</source>
    <author>Крістіна Члек</author>
    <title>З чотирьох сіл Краснопільської громади оголосили обов'язкову евакуацію</title>
    <language>uk</language>
    <publication_time>2025-03-26T17:55+02:00</publication_time>
    <reference>https://suspilne.media/sumy/980121-z-cotiroh-sil-krasnopilskoi-gromadi-ogolosili-obovazkovu-evakuaciu/</reference>
  </metadata>
  <document>
    <h>У Краснопільській громаді оголосили обов'язкову евакуацію з сіл Осоївка, Хмелівка, Веселе, Лозове. Про це 26 березня повідомили в Сумській районній військовій адміністрації.</h>
    <p>У військовій адміністрації Сумського району закликали мешканців цих населених пунктів виїхати на більш безпечні території.</p>
    <p>15 березня Краснопільська селищна рада повідомила жителів 19 населених пунктів про необхідність евакуації. Це майже половина сіл та селищ громади: Новодмитрівка, Рясне, Грабовське, Високе, Мезенівка, Майське, Славгород, Порозок, Верхня Пожня, Новоолександрівка, Лісне, Земляне, Наумівка, Михайлівка, Михайлівське, Петрушівка, Окіп, а також селищ Угроїди та Краснопілля.</p>
    <p>За інформацією голови селищної ради Ірини Юхти, з громади станом на 24 березня евакуювалися понад дві тисячі людей.</p>
    <p>Суспільне зібрало контакти організацій, які консультують та допомагають з евакуацією, а також, де евакуйовані можуть отримати допомогу: грошову, гуманітарну, з документами. Крім цього, за посиланням можна знайти контакти у громадах області, де готові надати соціальне житло переселенцям.</p>
    <p>Читайте Суспільне у Telegram та WhatsApp</p>
    <p>Дивіться нас у YouTube та TikTok</p>
    <p>Долучайтесь до нашої спільноти у Viber та Facebook</p>
    <p>Підписуйтеся на наш Instagram</p>
  </document>
</root>
