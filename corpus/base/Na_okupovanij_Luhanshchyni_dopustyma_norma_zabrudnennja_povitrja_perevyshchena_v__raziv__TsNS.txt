<root>
  <metadata>
    <source>Суспільне Новини | Suspilne Novyny</source>
    <author>Антон Степура</author>
    <title>На окупованій Луганщині допустима норма забруднення повітря перевищена в 500 разів — ЦНС</title>
    <language>uk</language>
    <publication_time>2025-03-25T21:23+02:00</publication_time>
    <reference>https://suspilne.media/donbas/979255-na-okupovanij-lugansini-dopustima-norma-zabrudnenna-povitra-perevisena-v-500-raziv-cns/</reference>
  </metadata>
  <document>
    <h>На тимчасово окупованій Луганщині критичний рівень забруднення повітря. Зокрема допустима норма оксиду азоту перевищена у 500 разів.</h>
    <p>Про це повідомляє Центр національного спротиву.</p>
    <p>"Місцева колаборантка, “начальниця” центру моніторингу забруднення навколишнього середовища гідрометцентру “ЛНР” Світлана Шишова, озвучила цифри, за які, ймовірно, сама і постраждає. Лише концентрація оксиду азоту в деяких районах перевищує 30 мкг/м³", — йдеться у повідомленні.</p>
    <p>У наказі Міністерства охорони здоров'я України вказано, що допустима норма оксиду азоту у повітрі, 0,06 мкг/м³ в середньому упродовж доби, або одноразова доза 0,4 мкг/м³. Таким чином на окупованій Луганщині норма цієї речовини перевищена у 500 разів.</p>
    <p>У ЦНС додали, що також на ТОТ Луганщині фіксують формальдегід, діоксид азоту, діоксид сірки, сірководень, фенол тощо.</p>
    <p>Читайте всі новини Донбасу в Telegram, WhatsApp, Facebook, YouTube, TikTok, Instagram</p>
  </document>
</root>
