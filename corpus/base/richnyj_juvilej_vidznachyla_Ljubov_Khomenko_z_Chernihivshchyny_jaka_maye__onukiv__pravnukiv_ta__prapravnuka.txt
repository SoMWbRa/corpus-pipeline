<root>
  <metadata>
    <source>Суспільне Новини | Suspilne Novyny</source>
    <author>Денис Шапошніков</author>
    <title>100-річний ювілей відзначила Любов Хоменко з Чернігівщини, яка має 16 онуків, 28 правнуків та 21 праправнука</title>
    <language>uk</language>
    <publication_time>2025-03-26T15:30+02:00</publication_time>
    <reference>https://suspilne.media/chernihiv/979929-100-ricnij-uvilej-vidznacila-lubov-homenko-z-cernigivsini-aka-mae-6-onukiv-28-pravnukiv-ta-21-prapravnuka/</reference>
  </metadata>
  <document>
    <h>Жителька села Прачів на Чернігівщині Любов Хоменко 26 березня відзначила 100-річний ювілей.</h>
    <p>Про це повідомляє пресслужба Борзнянської громади на своїй Facebook-сторінці.</p>
    <p>Як йдеться у повідомленні, Любов Григорівна народилася 26 березня 1925 року у селі Липове на Житомирщині.</p>
    <p>Під час Голодомору її батько працював на залізниці, тому сім’я пережила ці часи без втрат.</p>
    <p>У часи Другої світової війни вона залишилася без чоловіка, а маленька донька – без батька. Після завершення війни вона познайомилась з офіцером, прачівцем Михайлом Хоменком. Він після демобілізації у 1946 році забрав Любов Григорівну у своє рідне село. Помер чоловік у 1985 році.</p>
    <p>Наразі Любов Григорівна проживає разом із наймолодшою дочкою та зятем. Має звання "Мати-героїня". Загалом в неї 16 онуків, 28 правнуків та 21 праправнука.</p>
    <p>Підписуйтесь на Суспільне Чернігів і на інших платформах: Telegram, Facebook, Viber, YouTube, WhatsApp, TikTok.</p>
  </document>
</root>
