<root>
  <metadata>
    <source>Суспільне Новини | Suspilne Novyny</source>
    <author>Богдана Шевчук</author>
    <title>Волинські волонтери привезли з Польщі 4 автівки для військових</title>
    <language>uk</language>
    <publication_time>2025-03-25T16:34+02:00</publication_time>
    <reference>https://suspilne.media/lutsk/979217-volinski-volonteri-privezli-z-polsi-4-avtivki-dla-vijskovih/</reference>
  </metadata>
  <document>
    <h>Волонтери із громадської організації "Самооборона Рожища" привезла чотири автомобілі, які передали українським захисникам благодійники з Польщі.</h>
    <p>Як розповіла Суспільному одна із волонтерок організації Віра Шварцкоп, три автомобілі будуть використовуватись для військових, ще один — для медичного використання та перевезення поранених.</p>
    <q>"Одне авто вже забрали на 100-ту бригаду, ще за одним має приїхати наш земляк із села Щурин і забрати, він теж у сотці служить. Медичне авто ми передамо на маріупольську бригаду, де наші місцеві хлопці служать, а ще одна поїде для бригади, яка виконує бойові завдання на Сумщині", — каже Віра Шварцкоп.</q>
    <p>Зі слів волонтерки Віри Шварцкоп, цього разу допомогу українським захисникам зібрали у воєводській спеціалізованій лікарні міста Біла Підляська та у районному центрі здоров'я Мальборк.</p>
    <p>Завдяки волинському волонтеру Андрію Максімову, який разом із польськими волонтерами ремонтує авто для військових, ці чотири машини готові виконувати завдання на передовій, каже Віра Шварцкоп.</p>
    <p>Термінові новини читайте в Telegram та Viber Суспільне Луцьк. Також ми є у WhatsApp.</p>
  </document>
</root>
