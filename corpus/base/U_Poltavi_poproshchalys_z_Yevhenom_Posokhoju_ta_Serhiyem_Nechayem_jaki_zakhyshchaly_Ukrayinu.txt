<root>
  <metadata>
    <source>Суспільне Новини | Suspilne Novyny</source>
    <author>Валерія Рибалка</author>
    <title>У Полтаві попрощались з Євгеном Посохою та Сергієм Нечаєм, які захищали Україну</title>
    <language>uk</language>
    <publication_time>2025-03-25T11:59+02:00</publication_time>
    <reference>https://suspilne.media/poltava/978867-u-poltavi-poprosalis-z-evgenom-posohou-ta-sergiem-necaem-aki-zahisali-ukrainu/</reference>
  </metadata>
  <document>
    <h>Обидва військовослужбовці були жителями Полтавщини. На службі мали звання солдат. Загинули воїни, обороняючи Україну під час повномасштабного вторгнення.</h>
    <p>Про це повідомив начальник групи морально-психологічного забезпечення міського терцентру комплектування Сергій Шкурупій.</p>
    <h>Військовослужбовець Євген Посоха</h>
    <p>Воїн народився 7 червня 1995 року у Полтаві. У жовтні 2024 року був мобілізований на військову службу. У війську займав посаду гранатометника десантно-штурмового відділення.</p>
    <p>Загинув Євген Посоха 14 березня 2025 року під час виконання бойового завдання у Курській області.</p>
    <h>Військовослужбовець Сергій Нечай</h>
    <p>Воїн народився 5 травня 1977 року у місті Кривий Ріг. Проживав у Полтаві. З 4 листопада 2022 року проходив службу в одній із військових частин на посаді токаря відділення слюсарно-механічних робіт поточного ремонту агрегатів ремонтного взводу автомобільної техніки.</p>
    <p>Помер воїн у лікарні. Це сталося 21 березня 2025 року.</p>
    <p>Читайте і дивіться Суспільне Полтава на платформах:</p>
    <p>Telegram | Viber | Instagram | Twitter | YouTube | Facebook | TikTok</p>
  </document>
</root>
