<root>
  <metadata>
    <source>Суспільне Новини | Suspilne Novyny</source>
    <author>Альона Соболенко</author>
    <title>За річкою Оскіл на Куп'янщині ще залишаються понад 700 людей — Олег Синєгубов</title>
    <language>uk</language>
    <publication_time>2025-03-25T14:58+02:00</publication_time>
    <reference>https://suspilne.media/kharkiv/979093-za-rickou-oskil-na-kupansini-se-zalisautsa-ponad-700-ludej-oleg-sinegubov/</reference>
  </metadata>
  <document>
    <h>У населених пунктах за річкою Оскіл на Куп'янщині ще залишається 783 людини, але темпи евакуації звідти залишаються низькими.</h>
    <p>Про це 25 березня в етері нацмарафону "Єдині новини" повідомив начальник Харківської ОВА Олег Синєгубов.</p>
    <p>За словами Синєгубова, Куп'янський напрямок для армії РФ наразі є найактивнішим — українські військові відбивають атаки росіян, які намагаються просунутися вглиб Харківщини.</p>
    <p>Водночас темпи евакуації залишаються низькими, зазначив начальник ОВА.</p>
    <q>За річкою Оскіл ще перебуває 783 людини, яких ми маємо вивезти, однак евакуація йде досить низькими темпами. Люди неохоче виїжджають. Фактично залишилися ті, яких потрібно вмовляти, застосовувати заходи, щоб довести, що їхнє життя та життя близьких має бути на першому місці.</q>
    <p>За даними Синєгубова, триває евакуація і з населених пунктів Борівської громади на Ізюмщині. Там ще залишаються понад 1700 людей.</p>
    <p>Підписуйтесь на новини Харкова та області в Telegram, WhatsApp, Facebook, Viber, Instagram, Youtube</p>
  </document>
</root>
