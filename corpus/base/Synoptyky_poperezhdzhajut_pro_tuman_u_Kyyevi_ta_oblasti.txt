<root>
  <metadata>
    <source>Суспільне Новини | Suspilne Novyny</source>
    <author>Таміла Баранівська</author>
    <title>Синоптики попережджають про туман у Києві та області</title>
    <language>uk</language>
    <publication_time>2025-03-31T08:50+03:00</publication_time>
    <reference>https://suspilne.media/kyiv/983159-sinoptiki-poperezdzaut-pro-tuman-u-kievi-ta-oblasti/</reference>
  </metadata>
  <document>
    <h>Синоптики попереджають жителів Києва та області про небезпечні метеорологічні явища. Сьогодні зранку у столиці та регіоні — туман.</h>
    <p>Про це повідомляє Укргідрометцентр.</p>
    <p>Вранці 31 березня туман, видимість 200-500 м. Оголошено І рівень небезпечності, жовтий.</p>
    <p>"Погодні умови можуть призвести до ускладнення руху транспорту на дорогах", — йдеться у повідомленні.</p>
    <p>Фахівці рекомендують водіям під час керування транспортним засобом у тумані дотримуватися таких порад:</p>
    <ul>
      <li>знизити швидкість руху</li>
      <li>за наявності протитуманних фар увімкнути їх разом із ближнім світлом</li>
      <li>тримати безпечну дистанцію з іншими автомобілями</li>
      <li>при зупинці увімкнути аварійну світлову сигналізацію</li>
      <li>уникати різких маневрів на дорозі.</li>
    </ul>
    <p>Пішоходам радять бути уважними, одягати світловідбивні елементи — флікери, аби бути помітними для водіїв під час туману та в темний час доби.</p>
    <p>Протягом дня синоптики прогнозують хмарну погоду із проясненнями, місцями невеликий дощ. Вітер переважно східний, 5-10 м/с. ️Температура в області: 8-13°, у Києві: 11-13°.</p>
  </document>
</root>
