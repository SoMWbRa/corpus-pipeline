<root>
  <metadata>
    <source>Суспільне Новини | Suspilne Novyny</source>
    <author>Андрій Коник</author>
    <title>П'ята за місяць: ЗСУ знешкодили північнокорейську САУ "Коксан" на Донеччині</title>
    <language>uk</language>
    <publication_time>2025-03-25T11:46+02:00</publication_time>
    <reference>https://suspilne.media/donbas/978797-pata-za-misac-zsu-zneskodili-pivnicnokorejsku-sau-koksan-na-doneccini/</reference>
  </metadata>
  <document>
    <h>Українські військові вивели самохідну артилерійську установку М-1978 "Коксан" виробництва КНДР, яку використовує армія РФ. Цю техніку Сили оборони підбили на Донеччині.</h>
    <p>Про це повідомили у Telegram Сил безпілотних систем.</p>
    <p>Північнокорейську САУ виявили та знешкодили оператори дронів 413 батальйону "Рейд". Установку вразили скидом із дрону. Відео знищення опублікували на сторінці Сил безпілотних систем.</p>
    <p>За даними військових, це — п'ята САУ "Коксан", яку Сили безпілотних систем знищили протягом останнього місяця.</p>
    <h>Що відомо про САУ "Коксан"</h>
    <p>САУ М-1978 "Коксан" оснащена 170-мм гарматою з дальністю стрільби до 60 кілометрів. Це — одна з найбільш далекобійних ствольних артилерійських систем, які використовує ЗС РФ, розповіли в Силах безпілотних систем.</p>
    <p>За даними ОСУВ, вперше САУ "Коксан" на російському озброєнні була помічена в жовтні 2024 року. Перше бойове застосування зафіксували ще під час ірано-іракської війни 1980-1988 рр.</p>
    <p>В лютому 2025 року "Коксан" вперше знищили на території Луганської області.</p>
    <p>Читайте всі новини Донбасу в Telegram, WhatsApp, Facebook, YouTube, TikTok, Instagram</p>
  </document>
</root>
