<root>
  <metadata>
    <source>Суспільне Новини | Suspilne Novyny</source>
    <author>Альона Соболенко</author>
    <title>Апеляційний суд призначив реальний термін покарання чоловіку, який пограбував будинок у Харкові — прокуратура</title>
    <language>uk</language>
    <publication_time>2025-03-25T13:48+02:00</publication_time>
    <reference>https://suspilne.media/kharkiv/979011-apelacijnij-sud-priznaciv-realnij-termin-pokaranna-coloviku-akij-pograbuvav-budinok-u-harkovi-prokuratura/</reference>
  </metadata>
  <document>
    <h>28-річний харківець у травні 2024 року проник до приватного будинку та викрав побутову техніку. Апеляційний суд підтримав скаргу прокурора та призначив чоловіку реальний термін ув'язнення.</h>
    <p>Про це 25 березня повідомили у пресслужбі Харківської обласної прокуратури.</p>
    <p>За даними слідства, 25 травня 2024 року чоловік вибив двері та проник до приватного будинку по провулку Полковницькому в Харкові.</p>
    <p>"Грабіжника не зупинило навіть те, що в цей час у будинку знаходилась власниця — 38-річна жінка. На крики потерпілої він не реагував і зміг вийти назовні. Також він схопив та виніс побутову техніку, після чого втік", — йдеться у повідомленні.</p>
    <p>Суд першої інстанції призначив чоловіку п'ять років позбавлення волі з іспитовим строком на три роки.</p>
    <p>Колегія суддів Харківського апеляційного суду підтримала скаргу прокурора та призначила харківцю п'ять років позбавлення волі за грабіжч. 4 ст. 186 КК України, вчинений в умовах воєнного стану.</p>
    <p>Підписуйтесь на новини Харкова та області в Telegram, WhatsApp, Facebook, Viber, Instagram, Youtube</p>
  </document>
</root>
