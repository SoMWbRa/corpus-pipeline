<root>
  <metadata>
    <source>Суспільне Новини | Suspilne Novyny</source>
    <author>Анна Рибальська, Нікіта Галка</author>
    <title>Справа про неналежну оборону Харківщини: генерала Лапіна лишили під вартою, він оголосив голодування</title>
    <language>uk</language>
    <publication_time>2025-03-26T19:46+02:00</publication_time>
    <reference>https://suspilne.media/kyiv/980185-sprava-pro-nenaleznu-oboronu-harkivsini-generala-lapina-lisili-pid-vartou-vin-ogolosiv-goloduvanna/</reference>
  </metadata>
  <document>
    <h>Печерський райсуд Києва відмовив у зміні запобіжного заходу полковнику Іллі Лапіну, який є фігурантом справи про неналежну організацію оборони на півночі Харківської області у 2024 році.</h>
    <p>Про це 26 березня повідомляє кореспондент Суспільного.</p>
    <p>Захист Лапіна клопотав про зміну запобіжного заходу, просивши звільнити його з-під варти. Проте суд відмовив у цьому.</p>
    <p>Водночас суддя зобов'язала забезпечити право Лапіна на медичну допомогу та лікування у медзакладі у супроводі конвою. Полковник у відповідь на рішення суду оголосив безстрокове голодування.</p>
    <p>"Стан здоров'я Лапіна є критичним навіть без голодування. На попереднє судове засідання ми двічі викликали "швидку". Він зберіг життя особового складу і я не вважаю справедливим рішення взяти його під варту. Після демобілізації він міг виїхати, але залишився в Україні", — сказав адвокат Ілля Воробйов.</p>
    <p>Під час засідання 20 березня суд відмовився відпустити Лапіна на поруки, його залишили під вартою до 17 травня без права внесення застави.</p>
    <h>Що відомо про наступ Росії на півночі Харківщини у 2024 році</h>
    <p>Повторний наступ армії РФ на північ Харківщини розпочався вранці 10 травня 2024 року. Російські війська змогли захопити частину Вовчанської та Липецької громади. В ході боїв та атак РФ Вовчанськ був знищений обстрілами. На січень 2025 року частини цих громад лишаються окупованими.</p>
    <p>Внаслідок повторного наступу РФ на північ Харківщини жителям Вовчанської та Липецької громад довелося евакуюватися.</p>
  </document>
</root>
