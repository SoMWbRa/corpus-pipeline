<root>
  <metadata>
    <source>Суспільне Новини | Suspilne Novyny</source>
    <author>Ольга Шукова</author>
    <title>ВМС назвали кількість загиблих цивільних моряків через удари РФ</title>
    <language>uk</language>
    <publication_time>2025-03-26T14:22+02:00</publication_time>
    <reference>https://suspilne.media/odesa/979877-vms-nazvali-kilkist-zagiblih-civilnih-morakiv-cerez-udari-rf/</reference>
  </metadata>
  <document>
    <h>Від початку повномасштабної війни в Чорному морі постраждав 51 цивільний моряк, серед них — 13 загиблих.</h>
    <p>Про це розповів речник Військово-морських сил ЗСУ Дмитро Плетенчук у вечірньому етері телемарафону 25 березня.</p>
    <q>"Ми вперше озвучуємо ці цифри офіційно, але вони є важливими. Тому що, звісно, це про рівень довіри до нашого зернового коридору, про можливості цивільного судноплавства", — зазначив Плетенчук.</q>
    <p>За його словами, за час повномасштабного вторгнення від російських ударів загинуло 13 цивільних моряків. Ще 38 осіб отримали поранення.</p>
    <p>Дмитро Плетенчук додав, що ВМС продовжують розміновувати територію Чорного моря. За його словами, за останній тиждень на узбережжя викинуло три міни. Про знищення однієї з них повідомили вчора в пресцентрі Військово-морських сил ЗСУ.</p>
    <p>Авторка: Єлизавета Пастух</p>
    <p>Читайте нас у Telegram, WhatsApp, Viber, Facebook та Instagram: головні новини Одеси та області</p>
  </document>
</root>
