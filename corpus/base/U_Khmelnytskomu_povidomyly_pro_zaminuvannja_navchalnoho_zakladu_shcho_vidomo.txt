<root>
  <metadata>
    <source>Суспільне Новини | Suspilne Novyny</source>
    <author>Ірина Хижа</author>
    <title>У Хмельницькому повідомили про замінування навчального закладу: що відомо</title>
    <language>uk</language>
    <publication_time>2025-03-26T11:42+02:00</publication_time>
    <reference>https://suspilne.media/khmelnytskiy/979705-u-hmelnickomu-povidomili-pro-zaminuvanna-navcalnogo-zakladu-so-vidomo-2/</reference>
  </metadata>
  <document>
    <h>Сьогодні, 26 березня, у Хмельницькому до поліції надійшло повідомлення про замінування навчального закладу.</h>
    <p>Про це Суспільне розповіла начальниця сектору комунікації головного управління Національної поліції у Хмельницькій області Інна Глега.</p>
    <p>За її словами, на місці працюють усі відповідні служби, які обстежують будівлю та перевіряють її на наявність вибухонебезпечних предметів. Усіх людей евакуювали.</p>
    <p>Як стало відомо Суспільному з власних джерел в органах місцевого самоврядування, йдеться про Хмельницький базовий медичний коледж.</p>
    <p>Інна Глега розповіла, станом на 15:00 перевірку приміщення завершили. За результатами обстеження повідомлення про замінування не підтвердили.</p>
    <p>Начальниця сектору комунікації головного управління Національної поліції у Хмельницькій області зазначила, за хибне повідомлення про замінування передбачена відповідальність за статтею 259 Кримінального кодексу України. Санкція статті передбачає покарання у вигляді позбавлення волі на строк до восьми років.</p>
    <p>Слідкуйте за новинами Суспільне Хмельницький у WhatsApp, Telegram, Viber, YouTube, Instagram, Facebook та Threads.</p>
  </document>
</root>
