<root>
  <metadata>
    <source>Суспільне Новини | Suspilne Novyny</source>
    <author>Наталія Воскресенська</author>
    <title>Хмарно, прохолодно, часом дощитиме: тижневий прогноз погоди в Луцьку й на Волині</title>
    <language>uk</language>
    <publication_time>2025-03-31T18:30+03:00</publication_time>
    <reference>https://suspilne.media/lutsk/983601-hmarno-proholodno-casom-dositime-tiznevij-prognoz-pogodi-v-lucku-j-na-volini/</reference>
  </metadata>
  <document>
    <h>Цього тижня, з 31 березня до 5 квітня, на території Волині та в місті Луцьку зокрема погоду визначатиме периферія антициклону: регіон перебуватиме в полі підвищеного тиску.</h>
    <p>Про це Суспільному розповів завідувач сектору метеопрогнозів обласного центру з гідрометеорології Василь Климюк.</p>
    <p>До кінця доби 31 березня в області очікується хмарна погода з проясненнями, вдень невеликий дощ. Вітер північно-західний, 5-10 м/с. Температура вдень коливатиметься від 10° до 15° тепла.</p>
    <p>1-2 квітня на Волині пройде невеликий дощ, буде хмарно з проясненнями. Вітер північний 7-12 м/с, місцями пориви вітру до 15-20 м/с. Температура повітря вночі у Луцьку 3-8° тепла, вдень 8-13° тепла. 2 квітня температура повітря вночі становитиме 2-7° тепла, вдень — 10-15° тепла.</p>
    <p>Такі погодні умови збережуть до 4 квітня, надалі опади припиняться.</p>
    <p>З 5 квітня відбудеться перебудова синоптичних процесів, пройдуть опади у вигляді дощу з мокрим снігом. Нічна температура знижуватиметься до 0-5° тепла, денна не перевищить 3-8° тепла.</p>
    <p>Термінові новини читайте в Telegram та Viber Суспільне Луцьк. Також ми є у WhatsApp.</p>
  </document>
</root>
