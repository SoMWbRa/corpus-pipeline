<root>
  <metadata>
    <source>Суспільне Новини | Suspilne Novyny</source>
    <author>Олена Коновалова</author>
    <title>На Хмельниччині прощатимуться із сержантом Олександром Серветником</title>
    <language>uk</language>
    <publication_time>2025-03-26T10:45+02:00</publication_time>
    <reference>https://suspilne.media/khmelnytskiy/979577-na-hmelniccini-prosatimutsa-iz-serzantom-oleksandrom-servetnikom/</reference>
  </metadata>
  <document>
    <h>Сьогодні, 26 березня, у Летичівській громаді Хмельниччини прощатимуться із сержантом Олександром Серветником. Воїн помер від отриманого в бою поранення.</h>
    <p>Про це повідомили у Летичівській селищній територіальній громаді.</p>
    <p>За їх інформацією, 24 березня 2025 року помер 48-річний військовослужбовець 71 єгерської десантно-штурмової бригади ЗСУ, житель села Голенищеве Летичівської територіальної громади, сержант Олександр Серветник.</p>
    <p>"Олександр став на захист України 5 травня 2024 року. Воював на різних гарячих напрямках у складі штурмової бригади. Під час виконання бойового завдання на Донецькому напрямку отримав поранення", — йдеться у повідомленні.</p>
    <p>Прощатимуться з захисником у селі Голенищеве сьогодні, 26 березня.</p>
    <p>Слідкуйте за новинами Суспільне Хмельницький у WhatsApp, Telegram, Viber, YouTube, Instagram, Facebook та Threads.</p>
  </document>
</root>
