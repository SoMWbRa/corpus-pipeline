<root>
  <metadata>
    <source>Суспільне Новини | Suspilne Novyny</source>
    <author>Оксана Швед</author>
    <title>Буде сухо і маловітряно — синоптик розповів, як зміниться погода на Черкащині</title>
    <language>uk</language>
    <publication_time>2025-03-25T15:19+02:00</publication_time>
    <reference>https://suspilne.media/cherkasy/979083-bude-suho-i-malovitrano-sinoptik-rozpoviv-ak-zminitsa-pogoda-na-cerkasini/</reference>
  </metadata>
  <document>
    <h>На Черкащині 26 березня прогнозують зміну погоди. Буде сухо та маловітряно, а температура повітря підійматиметься до 16 градусів тепла.</h>
    <p>Про це Суспільному розповів начальник обласного гідрометцентру Віталій Постригань.</p>
    <p>За словами синоптика, станом на 25 березня синоптичну ситуацію в регіоні змінили атмосферні фронти із заходу:</p>
    <p>"Небо затягнули хмари, пройшли дощі. Завдяки надходженню більш теплого повітря середньодобова температура підвищилася до 8-9 градусів тепла, що вище середніх багаторічних значень на 5-6 градусів та більше відповідає квітневим показникам. Проте відчуття холоду додавав рвучкий вітер, що посилювався до 12-13 метрів за секунду".</p>
    <p>За словами Віталія Постриганя, 26 березня на погоду Черкащини почне впливати антициклон, тому буде сухо та маловітряно.</p>
    <p>"Середньодобова утримається в межах 9 градусів тепла, що вище норми на 5 градусів. Температура вночі буде 2-7 градусів тепла, а день хмарність поступиться місцем березневому сонцю, яке прогріватиме повітря до комфортних плюс 11-16", — додав він.</p>
    <p>Читайте нас у Telegram</p>
    <p>Дивіться нас на YouTube</p>
    <p>Підписуйтеся на WhatsApp</p>
    <p>Вподобайте наш Instagram</p>
  </document>
</root>
