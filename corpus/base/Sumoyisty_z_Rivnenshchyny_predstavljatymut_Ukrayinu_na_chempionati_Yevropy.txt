<root>
  <metadata>
    <source>Суспільне Новини | Suspilne Novyny</source>
    <author>Вадим Новак</author>
    <title>Сумоїсти з Рівненщини представлятимуть Україну на чемпіонаті Європи</title>
    <language>uk</language>
    <publication_time>2025-03-25T17:26+02:00</publication_time>
    <reference>https://suspilne.media/rivne/979123-sumoisti-z-rivnensini-predstavlatimut-ukrainu-na-cempionati-evropi/</reference>
  </metadata>
  <document>
    <h>Сім спортсменів з Рівненщини представлятимуть Україну на чемпіонаті Європи з сумо. Змагання відбудуться наприкінці травня у Будапешті.</h>
    <p>Про це Суспільному розповіла тренерка Сарненської ДЮСШ Наталія Белаш-Анікіна.</p>
    <p>Вона зазначила, що чотири із семи спортсменів вихованці Сарненської ДЮСШ —  Катерина Палій, Іванна Сосюк, Марта Бонч-Бусєвич та Софія Кушнір:</p>
    <p>"Наші сумоїсти 20-23 березня отримали ліцензію на чемпіонаті України, який відбувся в Луцьку. В загальному заліку отримали 14 нагород. І ось чотири наші сумоїстки тепер поїдуть на чемпіонат Європи".</p>
    <p>Також від Рівненщини на змагання доєднаються сумоїсти зі Здолбунова, Квасилова та Костополя. За словами тренерки, від результатів на чемпіонаті Європи залежить, хто з сумоїстів виступатиме на чемпіонаті світу:</p>
    <p>"Дівчата — досвідчені сумоїсти. Вони п’ятий рік поспіль беруть участь у подібних змаганнях. Тому я точно очікую медалей. Наші Софія Кошнір минулого року взагалі потрапила на чемпіонат світу посіла третє місце. Цьогоріч, попри високу конкуренцію,  результат може бути ще кращим", — розповіла Наталія Белаш-Анікіна.</p>
    <p>Суспільне Рівне в Telegram | Viber | Instagram | WhatsApp | YouTube | Facebook | TikTok</p>
  </document>
</root>
