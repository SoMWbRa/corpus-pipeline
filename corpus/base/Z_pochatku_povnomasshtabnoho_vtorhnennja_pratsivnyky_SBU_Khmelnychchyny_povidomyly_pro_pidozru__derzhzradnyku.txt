<root>
  <metadata>
    <source>Суспільне Новини | Suspilne Novyny</source>
    <author>Олена Коновалова</author>
    <title>З початку повномасштабного вторгнення працівники СБУ Хмельниччини повідомили про підозру 81 держзраднику</title>
    <language>uk</language>
    <publication_time>2025-03-25T10:05+02:00</publication_time>
    <reference>https://suspilne.media/khmelnytskiy/978733-z-pocatku-povnomasstabnogo-vtorgnenna-pracivniki-sbu-hmelniccini-povidomili-pro-pidozru-81-derzzradniku/</reference>
  </metadata>
  <document>
    <h>З початку повномасштабного вторгнення РФ в Україну співробітники УСБУ у Хмельницькій області викрили та повідомили про підозру 81 держзраднику.</h>
    <p>Про це Суспільне Хмельницький повідомила прессекретарка СБУ у Хмельницькій області Людмила Рябчук.</p>
    <p>За її інформацією, припинили колабораційну діяльність 141 людині. 24 — отримали підозру у виправдовуванні, визнанні правомірною, запереченні збройної агресії РФ проти України.</p>
    <p>"Впродовж 24 годин, у співпраці з іншими органами правопорядку, знешкодили диверсантів, які підірвали залізничну колію, оперативно затримали терористів, що на замовлення ФСБ вчинили теракт біля будівлі ТЦК у Кам’янці-Подільському, також у найкоротші терміни затримано підпалювачів автівок військових ЗСУ у Хмельницькому", — розповіла Людмила Рябчук.</p>
    <p>Слідкуйте за новинами Суспільне Хмельницький у WhatsApp, Telegram, Viber, YouTube, Instagram, Facebook та Threads.</p>
  </document>
</root>
