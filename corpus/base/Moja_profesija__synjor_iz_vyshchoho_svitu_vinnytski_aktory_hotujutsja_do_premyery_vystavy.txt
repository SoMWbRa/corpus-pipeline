<root>
  <metadata>
    <source>Суспільне Новини | Suspilne Novyny</source>
    <author>Ольга Федоренко</author>
    <title>"Моя професія — синьйор із вищого світу": вінницькі актори готуються до прем'єри вистави</title>
    <language>uk</language>
    <publication_time>2025-03-25T17:40+02:00</publication_time>
    <reference>https://suspilne.media/vinnytsia/979145-moa-profesia-sinjor-iz-visogo-svitu-vinnicki-aktori-gotuutsa-do-premeri-vistavi/</reference>
  </metadata>
  <document>
    <h>У Вінниці актори обласного драматичного театру імені Миколи Садовського готуються до прем’єри п’єси "Моя професія — синьйор із вищого світу".  Глядачам її покажуть 27 березня — у Всесвітній день театру.</h>
    <p>Про це Суспільному розповіла керівниця літературно-драматургічної частини Світлана Фицайло. За її словами, постановку готували постановку понад 2 місяці. У ній 16 дійових осіб. Залучили два акторських склади.</p>
    <p>Виставу "Моя професія — синьйор з вищого світу" вінницькому глядачеві вже показували. У репертуарі вона була 40 років тому. Тоді її режисером був народний артист України Віталій Селезньов. Нині ж виставу ставить Таїса Славінська.</p>
    <p>"Тоді були залучені вже зірки, тому вистава була феєричною. Це був Анатолій Овчаренко, Лідія Білозєрова, Нестор Кондратюк. Це був такий справжній акторський ансамбль, який просто доводив глядачів всю залу до реготу. І Таїса Славінська, яка на той час була акторкою, яка виконувала маленькі ролі. То наші актори її підвели до того, щоб згадати цю виставу знову. Вона тоді йшла майже 10 років у театрі й отримала величезну популярність. Тут зібрався такий зірковий ансамбль. Головного героя Папагатто грає народний артист України Анатолій Вольський. У виставі також залучені Валерій Прус, Олена Пархоменко, Наталія Шолом, Любов Остапчук. Також тут є молоді актори — це Анна Маслянко, Володя Старовойт", — розповіла Світлана Фицайло.</p>
    <p>Загалом, у виставі залучено 26 акторів. Це два акторських склади. Постановка триває 2 години та 40 хвилин. За словами Світлани Фицайло, мета вистави — показати, що ми об'єднані, і в цьому наша сила, разом подолаємо будь-які перешкоди, як і родина Папагатто.</p>
    <p>Окрім 27 березня, виставу покажуть 28 березня та 1 квітня. У планах — залишити п'єсу "Моя професія – синьйор із вищого світу"на постійній основі.</p>
    <p>За сюжетом, голова сімейства Леонідо Папагатто видає себе за світського лева, щоб прогодувати рідних. Окрім нього, головні герої вистави — це його дружина, доньки, а ще тітка Матільда, яку грає заслужена артистка України Олена Пархоменко.</p>
    <p>"Матільда — це сестра головного героя. Вона артистка. Я граю артистку, а далі є інтрига, хто вона і яку посаду вона займає в театрі", — сказала Олена Пархоменко.</p>
    <p>Нікола — сина заможної італійки грає Володимир Старовойт. Він розповів Суспільному, що на сцені з акторами такого рівня виступатиме вперше, тому хвилюється.</p>
    <p>"Я прихожу в кінці першої дії, прихожу з дуже трагічною звісткою, адже я думаю, що я вбив людину, свого слугу. Тоді весь план сеньйора Папагатто руйнується. Їм треба мене заховати, у них все йде наперекір. Він живе у статку, у нього ніколи не було труднощів, а тут така ситуація, і він дуже емоційний, чуттєвий. Мені дуже подобається, адже я граю з корифеями. Режисерка у нас іменита, багато артистів відомих — Вольський, Прус. Вони мені дуже подобаються", — сказав Володимир Старовойт.</p>
    <p>Підписуйтеся на новини Суспільне Вінниця у Facebook, Telegram, Viber, Instagram, YouTube та Whatsapp</p>
  </document>
</root>
