<root>
  <metadata>
    <source>Суспільне Новини | Suspilne Novyny</source>
    <author>Олена Попович</author>
    <title>З Берислава на Херсонщині евакуювали хворого чоловіка</title>
    <language>uk</language>
    <publication_time>2025-03-25T14:54+02:00</publication_time>
    <reference>https://suspilne.media/kherson/979055-z-berislava-na-hersonsini-evakuuvali-hvorogo-colovika/</reference>
  </metadata>
  <document>
    <h>24 березня поліція вивезла з Берислава на Херсонщині 39-річного чоловіка з підозрою на інсульт.</h>
    <p>Про це у Facebook інформує поліція Херсонської області.</p>
    <p>До правоохоронців зателефонувала жителька Берислава з проханням евакуювати родича, якому терміново знадобилась медична допомога. Вона розповіла, що хворий задихається, втрачає свідомість, не може самостійно пересуватися, йдеться у дописі.</p>
    <p>Евакуаційна група з Бериславського райвідділу виїхала на місце та на ношах винесла чоловіка з будинку. Після цього його транспортували до стабілізаційного пункту й передали медикам, повідомили у відомстві.</p>
    <p>Раніше в поліції повідомляли, що з Милового на Херсонщині вивезли хворого 65-річного чоловіка.</p>
    <p>Підписуйтеся на новини Суспільне Херсон у WhatsApp, Facebook, Telegram, Viber, Instagram та YouTube.</p>
  </document>
</root>
