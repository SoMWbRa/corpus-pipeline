<root>
  <metadata>
    <source>Суспільне Новини | Suspilne Novyny</source>
    <author>Юлія Разумова</author>
    <title>На Чернігівщині поховали захисників Олександра Гостара та Сергія Петрика</title>
    <language>uk</language>
    <publication_time>2025-03-25T19:28+02:00</publication_time>
    <reference>https://suspilne.media/chernihiv/979203-na-cernigivsini-pohovali-zahisnikiv-oleksandra-gostara-ta-sergia-petrika/</reference>
  </metadata>
  <document>
    <h>На Чернігівщині 25 березня в останню путь провели двох захисників: Олександра Гостара та Сергія Петрика.</h>
    <p>Про це Суспільному повідомили в Хаєнській сільській раді та рідні одного з загиблих бійців.</p>
    <p>Олександр Гостар народився 14 вересня 1988 року в селі Хаєнки, що на Прилуччині. У 2004 році закінчив місцеву школу, потім навчався в Прилуцькому агротехнічному технікумі.</p>
    <p>Працював в різних сферах і в будівництві, на фабриці технологом.</p>
    <p>У 2024 році долучився до лав ЗСУ. Був майстром вибухової справи в 1 окремому штурмовому батальйоні імені Дмитра Коцюбайла "Да Вінчі", роті ударних безпілотних авіакомплексів.</p>
    <p>Загинув Олександр Гостар 20 березня 2025 року під час виконання бойового завдання на Донеччині.</p>
    <p>Поховали бійця в рідному селі.</p>
    <p>Сергій Петрик народився 14 квітня 1989 року у Чернігові. Навчався у школі №23. Закінчив історичний факультет Чернігівського державного педагогічного університету.</p>
    <p>Останні роки працював у типографії. У грудні 2024 року долучився до лав ЗСУ. Загинув під час виконання бойового завдання на Курському напрямку 12 березня 2025 року.</p>
    <p>Попрощалися та поховали Сергія Петрика у Чернігові. У нього залишилися дружина, двоє синів і батьки.</p>
    <p>Підписуйтесь на Суспільне Чернігів і на інших платформах: Telegram, Facebook, Viber, YouTube, WhatsApp, TikTok.</p>
  </document>
</root>
