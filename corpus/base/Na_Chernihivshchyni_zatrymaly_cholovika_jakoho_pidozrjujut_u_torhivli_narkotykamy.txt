<root>
  <metadata>
    <source>Суспільне Новини | Suspilne Novyny</source>
    <author>Юлія Разумова</author>
    <title>На Чернігівщині затримали чоловіка, якого підозрюють у торгівлі наркотиками</title>
    <language>uk</language>
    <publication_time>2025-03-25T14:06+02:00</publication_time>
    <reference>https://suspilne.media/chernihiv/978959-na-cernigivsini-zatrimali-colovika-akogo-pidozruut-u-torgivli-narkotikami/</reference>
  </metadata>
  <document>
    <h>Правоохоронці викрили та затримали 44-річного жителя Носівської громади на Чернігівщині, якого підозрюють в систематичному збуті наркотиків рослинного походження.</h>
    <p>Про це повідомляє поліція Чернігівської області на своєму сайті.</p>
    <p>Під час обшуку в оселі чоловіка поліцейські виявили та вилучили згортки з речовиною, схожою на канабіс, гроші та інші речові докази. Все це направили на експертизу.</p>
    <p>Чоловіка помістили до ізолятора тимчасового тримання.</p>
    <p>Поліція розслідує кримінальне провадження за частиною 1 ст. 307 ККУ (збут наркотичних засобів).</p>
    <p>Санкція статті передбачає покарання у вигляді позбавлення волі на строк до восьми років.</p>
    <p>Підписуйтесь на Суспільне Чернігів і на інших платформах: Telegram, Facebook, Viber, YouTube, WhatsApp, TikTok.</p>
  </document>
</root>
