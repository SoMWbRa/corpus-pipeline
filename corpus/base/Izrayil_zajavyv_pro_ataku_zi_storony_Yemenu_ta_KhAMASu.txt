<root>
  <metadata>
    <source>Суспільне Новини | Suspilne Novyny</source>
    <author>Юрій Свиридюк</author>
    <title>Ізраїль заявив про атаку зі сторони Ємену та ХАМАСу</title>
    <language>uk</language>
    <publication_time>2025-03-25T02:33+02:00</publication_time>
    <reference>https://suspilne.media/978649-izrail-zaaviv-pro-ataku-zi-storoni-emenu-ta-hamasu/</reference>
  </metadata>
  <document>
    <h>Увечері 24 березня Ізраїль тричі зазнав ракетних атак з території Ємену та Сектору Гази. ЦАХАЛ заявляє про перехоплення усіх цілей.</h>
    <p>Про це повідомила пресслужба Армії оборони Ізраїлю.</p>
    <p>О 19:02 в населених пунктах поблизу Сектору Гази пролунали сирени. Дві ракети, що перетнули ізраїльський кордон, військові успішно їх збили.</p>
    <p>Близько 20:00 сирени знову залунали в кількох районах Ізраїлю через запуск ракети з території Ємену. ЦАХАЛ перехопила її ще до того, як вона могла досягти країни.</p>
    <p>О 21:00 в прифронтових населених пунктах біля палестинського анклаву знову пролунали сигнали тривоги. Ізраїльська система ППО знищила ракету, яку випустили з регіону, де тривають бої з угрупуванням ХАМАС.</p>
    <h>Що відомо про відновлення вогню у Секторі Гази</h>
    <p>7 жовтня 2023 року угрупування ХАМАС вторглося на територію Ізраїлю із Сектору Гази, узявши під контроль кілька населених пунктів у прикордонній зоні та захопивши десятки заручників. У відповідь Ізраїль розпочав проти бойовиків контртерористичну операцію. Через військові дії в палестинському анклаві сталася гуманітарна криза та загинули сотні людей. Ізраїль звинувачує ХАМАС у небезпеці, який він становить для країни.</p>
    <p>15 січня 2025 року Ізраїль та ХАМАС уклали угоду щодо припинення вогню, яке почало діяти 19 січня 2025 року. Угода складається із трьох послідовних етапів. Проте реалізувати вдалося лише один — повне припинення вогню, виведення ізраїльських військ із густонаселених пунктів Сектору Гази та звільнення частини заручників.</p>
    <p>18 березня 2025 року Сили оборони Ізраїлю та Сили безпеки Ізраїлю заявили про відновлення вогню у Секторі Гази. За ніч вони обстріляли інфраструктуру, яка належить угрупуванню ХАМАС. Палестинська влада повідомила про понад 400 загиблих, включаючи жінок і дітей.</p>
  </document>
</root>
