<root>
  <metadata>
    <source>Суспільне Новини | Suspilne Novyny</source>
    <author>Вадим Новак</author>
    <title>Знає на пам’ять понад 100 пісень: як 87-річна жінка з Рівненщини популяризує український фольклор</title>
    <language>uk</language>
    <publication_time>2025-03-25T19:14+02:00</publication_time>
    <reference>https://suspilne.media/rivne/979185-znae-na-pamat-ponad-100-pisen-ak-87-ricna-zinka-z-rivnensini-popularizue-ukrainskij-folklor/</reference>
  </metadata>
  <document>
    <h>87-річна Василина Камінська із села Білятичі на Рівненщині вивчила напам'ять понад 100 пісень різного жанру. Серед них, веснянки, колядки, весільні, пісні про війну. Кожну з них жінка може заспівати щойно прокинувшись.</h>
    <p>Василина Камінська розповіла, що завадили вивчити більше пісень проблеми зі здоров’ям — жінка 47 років тому майже повністю втратила зір:</p>
    <p>"Бо якби я бачила, то я вам все сказала б, а то я з 1978 року не бачу. Але живу і дітей поженила і внуків і вже правнуків треба, але ж — треба жити".</p>
    <p>Василина Камінська навчалась співати та запам’ятовувала кожен текст пісні протягом усього життя. Здебільшого у них розповідається про тогочасний побут:</p>
    <p>"Навчалась пісень у колгоспі, від батьків, по людях. От так співали ми колись. Колись весело вельми було. Дівчата в неділю за ріку виходять на луг — музику грають. З усіх сіл приходили. А зараз ось так: “аля-ля-ля”, та й вже все — поспівали. А колись були пісні із життя. Яке життя було, то й такі пісні. А воно тепер те ж так — як живуть, то такі й пісні".</p>
    <p>Жінка додала, заспівати будь-яку пісню вона може тільки прокинувшись. За нагоди та бажання також навчає співу доньку:</p>
    <p>"Я, як вночі виб’юсь зі сну, то співаю. Будь-яку пісню співаю. Моя дочка як хоче, то я передаю. Я всіх навчаю як хочуть, але їм не подобаються такі пісні вже тепер. Їм "алялякать" по телевізору та таке. А таких вони вже не хочуть пісень".</p>
    <h></h>
  </document>
</root>
