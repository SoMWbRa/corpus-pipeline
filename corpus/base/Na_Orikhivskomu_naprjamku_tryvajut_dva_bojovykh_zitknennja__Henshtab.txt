<root>
  <metadata>
    <source>Суспільне Новини | Suspilne Novyny</source>
    <author>Поліна Снєжина</author>
    <title>На Оріхівському напрямку тривають два бойових зіткнення — Генштаб</title>
    <language>uk</language>
    <publication_time>2025-03-25T16:25+02:00</publication_time>
    <reference>https://suspilne.media/zaporizhzhia/979235-na-orihivskomu-napramku-trivaut-dva-bojovih-zitknenna-genstab/</reference>
  </metadata>
  <document>
    <h>На Оріхівському напрямку тривають два боєзіткнення. Російські військові намагаються просунутися в напрямку Лобкового. На Гуляйпільському напрямку армія РФ завдала авіаційних ударів по районах населених пунктів Тернове, Новопіль, Новодарівка, Гуляйполе та Залізничне.</h>
    <p>Про це повідомили у зведенні Генерального штабу ЗСУ.</p>
    <p>Зазначається, що на Оріхівському напрямку армія РФ намагається просунутися в напрямку Лобкового. Нині тривають два боєзіткнення.</p>
    <q>"Авіаційних ударів КАБами та НАРами зазнала Мала Токмачка".</q>
    <p>Проте на Гуляйпільському напрямку російські військові наступальних дій не проводили, але завдали авіаційних ударів по районах населених пунктів Тернове, Новопіль, Новодарівка, Гуляйполе та Залізничне.</p>
    <p>Раніше Суспільне повідомляло, що село Малі Щербаки Запорізької області нині залишається під контролем Збройних сил України. Проте ситуація на цьому відрізку фронту складна. Російські військові не полишають спроб захопити населений пункт.</p>
    <p>Підписуйтеся, дивіться та читайте головні новини Запорізької області на наших платформах:</p>
    <p>Telegram | Instagram | Viber | WhatsApp | Facebook | Youtube</p>
  </document>
</root>
