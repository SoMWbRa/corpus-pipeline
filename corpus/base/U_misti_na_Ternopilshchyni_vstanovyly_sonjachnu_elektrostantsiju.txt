<root>
  <metadata>
    <source>Суспільне Новини | Suspilne Novyny</source>
    <author>Оксана Цвик</author>
    <title>У місті на Тернопільщині встановили сонячну електростанцію</title>
    <language>uk</language>
    <publication_time>2025-03-25T16:04+02:00</publication_time>
    <reference>https://suspilne.media/ternopil/979195-u-misti-na-ternopilsini-zapracuvala-sonacna-elektrostancia/</reference>
  </metadata>
  <document>
    <h>У Бучачі на Тернопільщині встановили сонячну електростанцію.</h>
    <p>Про це повідомляють на сторінці Бучацької міської ради в соцмережі.</p>
    <p>Батареї розмістили на очисних спорудах на Південному масиві міста.</p>
    <p>"Цей проєкт є важливим кроком у впровадженні "зеленої" енергетики. Він зменшить залежність від зовнішніх джерел енергії, забезпечить безперебійну роботу споруд, які очищають стічні води та виключають ймовірність аварійного забруднення навколишнього природного середовища", — йдеться у повідомленні.</p>
    <p>Завдяки сонячним панелям знизять енергетичні витрати, це сприятиме економії бюджету.</p>
    <p>"До встановлених батарей гібридної станції СЕС заживлять також дві свердловини на вулиці Лисенка. Це забезпечить безперебійне постачання води жителям Південного масиву".</p>
  </document>
</root>
