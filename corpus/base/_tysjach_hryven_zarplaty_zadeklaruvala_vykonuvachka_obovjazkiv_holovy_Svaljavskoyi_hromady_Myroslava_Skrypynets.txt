<root>
  <metadata>
    <source>Суспільне Новини | Suspilne Novyny</source>
    <author>Катерина Лазаревич</author>
    <title>919 тисяч гривень зарплати задекларувала виконувачка обов’язків голови Свалявської громади Мирослава Скрипинець</title>
    <language>uk</language>
    <publication_time>2025-03-26T18:07+02:00</publication_time>
    <reference>https://suspilne.media/uzhhorod/980017-919-tisac-griven-zarplati-zadeklaruvala-vikonuvacka-obovazkiv-golovi-svalavskoi-gromadi-miroslava-skripinec/</reference>
  </metadata>
  <document>
    <h>Виконувачка обов’язків голови Свалявської громади Мирослава Скрипинець задекларувала понад 919 тисяч гривень зарплати.</h>
    <p>Про це йдеться у її декларації за 2024 рік в Єдиному державному реєстрі декларацій, яку вона подала 25 березня. Більше про деклароване майно та гроші — читайте далі.</p>
    <h>Земельні ділянки та нерухомість</h>
    <p>Мирослава Скрипинець вказала в декларації безоплатне право користування власністю матері. Згідно з документом, їй належить будинок та земельні ділянки площею 82,6 м², 726 м², 1619 м² та 700 м² у місті Свалява та селі Голубине Мукачівського району.</p>
    <p>Також має право користування земельною ділянкою, яка належить юридичній особі, у Пірнівській громаді Вишгородського району Київської області.</p>
    <p>Мирослава Скрипинець вказала довіреність на половину квартири площею 53.1 м² у Києві.</p>
    <h>Автомобіль</h>
    <p>У декларації виконувачки обов’язків голови Свалявської громади вказано довіреність на автомобіль "Mitsubishi Outlander" 2015 року випуску.</p>
    <h>Доходи та заощадження</h>
    <p>За 2024 рік Мирослава Скрипинець отримала заробітну плату в розмірі 919 482 гривень. На банківських рахунках зберігає 27 290 гривень та 76 доларів США.</p>
    <p>Підписуйтеся на Суспільне Ужгород: Facebook, YouTube, Telegram, Viber, Instagram, Threads, WhatsApp, TikTok</p>
  </document>
</root>
