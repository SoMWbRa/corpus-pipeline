<root>
  <metadata>
    <source>Суспільне Новини | Suspilne Novyny</source>
    <author>Світлана Кльосова</author>
    <title>Виконком підтримав створення груп подовженого дня у школах Миколаєва</title>
    <language>uk</language>
    <publication_time>2025-03-26T12:29+02:00</publication_time>
    <reference>https://suspilne.media/mykolaiv/979747-vikonkom-pidtrimav-stvorenna-grup-podovzenogo-dna-u-skolah-mikolaeva/</reference>
  </metadata>
  <document>
    <h>З першого квітня 2025 року у школах Миколаєва планують створити групи подовженого дня для початкових класів. Ініціативу підтримав виконком та винесуть на розгляд сесії міськради.</h>
    <p>Про це йшлося 26 березня під час засідання виконкому Миколаївської міськради.</p>
    <p>Начальниця управління освіти Ганна Личко розповіла, що групи подовженого дня пропонують створити з першого квітня 2025 року. Їхню роботу фінансуватимуть з міського бюджету.</p>
    <p>"Цей захід вносимо до програми як пілотний. Зважаючи на умови воєнного стану та на те, що освітній процес було відновлено лише з цього навчального року, треба відпрацювати всі питання", — сказала Ганна Личко.</p>
    <p>У разі якщо пілотний проєкт дасть позитивні результати,  його продовжать і масштабують з першого вересня.</p>
    <q>"З першого квітня плануємо відкрити 10 груп у семи школах. Це вікові групи для перших-других і третіх-четвертих класів".</q>
    <p>Виконком міської ради підтримав створення груп подовженого дня. Тепер це питання мають розглянути депутати міської ради.</p>
    <p>Слідкуйте за головними новинами Миколаєва та області у WhatsApp, Telegram, Viber, YouTube, TikTok, Facebook та Instagram.</p>
  </document>
</root>
