<root>
  <metadata>
    <source>Суспільне Новини | Suspilne Novyny</source>
    <author>Суспільне</author>
    <title>Трьох жителів Донеччини засудили, один з них шпигував, двоє інших агітували в інтернеті</title>
    <language>uk</language>
    <publication_time>2025-03-26T17:56+02:00</publication_time>
    <reference>https://suspilne.media/donbas/980081-troh-ziteliv-doneccini-zasudili-odin-z-nih-spiguvav-dvoe-insih-agituvali-v-interneti/</reference>
  </metadata>
  <document>
    <h>Троє жителів Донецької області отримали вироки, один з них шпигував на Кіровоградщині за це отримав 15 років в'язниці. Двоє інших поширювали контент в соцмережах з російських груп, де зокрема були заклики бомбардувати Київ та органи влади та виправдовували руйнування російськими військами Маріуполя, одного з них засудили до п'яти з половиною років тюрми, ще одного — п'яти років з іспитовим строком два роки.</h>
    <p>Про це йдеться у повідомленнях від 26 березня Донецької обласної прокуратури у Facebook й Служби безпеки України на сайті та у Telegram.</p>
    <p>"Житель Торецька завданням окупантів виїхав до центрального регіону України готував російські ракетно-дронові удари по Кіровоградщині. Серед основних цілей ворога були штаби і запасні командні пункти Сил оборони, він намагався виявити бойові позиції радіолокаційних станцій та зенітно-ракетних комплексів ЗСУ, а також росіян цікавили пункти базування та маршрути руху мобільних вогневих груп", — уточнили в СБУ.</p>
    <p>Як розповіли в СБУ, після переїзду чоловік влаштувався підсобним робітником до військової частини.</p>
    <p>"Це було зроблено для того, щоб через нові контакти здійснювати збір розвідданих", — пояснили в СБУ.</p>
    <p>В Службі безпеки зазначили, що після виконання цих завдань окупанти обіцяли йому виїзд до Росії через треті країни та подальше працевлаштування до ФСБ.</p>
    <p>За даними СБУ, його затримали у липні 2023 року, коли він фотографував зовнішній периметр військового об’єкта на Кіровоградщині. Жителя Торецька судили за ч. 2 ст. 111 Кримінального кодексу України — державна зрада, вчинена в умовах воєнного стану.</p>
    <p>В 3 управління ГУ СБУ в Донецькій та Луганській областях розповіли, що двоє жителів Донеччини отримали вироки за ч.ч. 2,3 ст. 436-2 — виправдовування, визнання правомірною, заперечення збройної агресії Російської Федерації проти України, глорифікація її учасників.</p>
    <p>В Донецькій обласній прокуратурі уточнили, що уточнили про одного з засуджених, ним виявився житель Слов'янська.</p>
    <p>"На вирок суду він чекав під вартою", — додали в обласній прокуратурі.</p>
    <p>"Вони вихваляли російського президента Путіна та підтримували війну РФ проти України. Також вони героїзували російські окупаційні угруповання та виправдовували руйнування Маріуполя. Серед іншого вони закликали бомбардувати Київ та органи влади, популяризували чеченських бойовиків, раділи загибелі українських військових та засудженню азовців", — йдеться у повідомленні управління.</p>
    <p>В обласному управлінні уточнили, що для цього засуджені жителі регіону  використовували власні акаунти у забороненій в Україні соціальній мережі "Одноклассники".</p>
    <p>Читайте всі новини Донбасу в Telegram, WhatsApp, Facebook, YouTube, TikTok, Instagram</p>
  </document>
</root>
