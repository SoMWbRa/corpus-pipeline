<root>
  <metadata>
    <source>Суспільне Новини | Suspilne Novyny</source>
    <author>Поліна Горлач</author>
    <title>Рада посилила відповідальність за знищення культурної спадщини та незаконні розкопки</title>
    <language>uk</language>
    <publication_time>2025-03-26T16:13+02:00</publication_time>
    <reference>https://suspilne.media/culture/980021-rada-posilila-vidpovidalnist-za-znisenna-kulturnoi-spadsini-ta-nezakonni-rozkopki/</reference>
  </metadata>
  <document>
    <h>У Верховній Раді ухвалили зміни до Кодексу про адміністративні правопорушення та Кримінального кодексу, які стосуються покарання за знищення культурної спадщини й незаконні розкопки</h>
    <p>Про це 26 березня розповідає народна депутатка Ірина Геращенко.</p>
    <p>Зміни треба було внести у зв'язку з ратифікацією Конвенції Ради Європи про правопорушення, пов'язані з культурними цінностями. Законопроєкт підтримали 259 депутатів.</p>
    <p>У документі пропонують:</p>
    <ul>
      <li>встановити кримінальну відповідальність за умисне знищення, руйнування чи пошкодження культурних цінностей, які зараховують до об'єктів культурної спадщини;</li>
      <li>посилити санкції у формі штрафів за незаконне проведення археологічних розкопок.</li>
    </ul>
    <p>У документі зазначено, що зміни передбачатимуть покарання за пошкодження архівних матеріалів, які зберігаються в Національному архівному фонді та інших архівних установах.</p>
    <p>Закон про ратифікацію Конвенції Ради Європи про правопорушення, або Нікосійську конвенцію, Володимир Зеленський підписав 25 березня.</p>
    <p>Вона встановлює механізм кримінального переслідування за злочини, пов'язані з культурними цінностями. Це стосується:</p>
    <ul>
      <li>крадіжок та незаконного заволодіння артефактами;</li>
      <li>незаконних розкопок;</li>
      <li>вилучення та вивезення культурних об'єктів;</li>
      <li>навмисного знищення або пошкодження пам'яток.</li>
    </ul>
    <p>Україна стала восьмою країною у світі, яка підписала цей документ, та першою державою, що зробила це під час повномасштабної війни</p>
    <h>Читайте нас у Facebook, Instagram і Telegram, дивіться наш YouTube і TikTok</h>
    <p>Поділіться своєю історією з Суспільне Культура. З нами можна зв'язатися у соціальних мережах та через пошту: culture@suspilne.media</p>
  </document>
</root>
