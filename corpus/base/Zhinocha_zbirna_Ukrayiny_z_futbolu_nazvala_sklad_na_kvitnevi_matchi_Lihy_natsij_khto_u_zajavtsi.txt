<root>
  <metadata>
    <source>Суспільне Новини | Suspilne Novyny</source>
    <author>Анна Гончарова</author>
    <title>Жіноча збірна України з футболу назвала склад на квітневі матчі Ліги націй: хто у заявці</title>
    <language>uk</language>
    <publication_time>2025-03-26T14:59+02:00</publication_time>
    <reference>https://suspilne.media/sport/979895-zinoca-zbirna-ukraini-z-futbolu-nazvala-sklad-na-kvitnevi-matci-ligi-nacij-hto-u-zaavci/</reference>
  </metadata>
  <document>
    <h>Жіноча збірна України з футболу визначилася зі складом футболісток на квітневі матчі Ліги націй УЄФА у дивізіоні В. Про це повідомили на офіційному сайті Української асоціації футболу.</h>
    <p>Після двох стартових турів жіночої Ліги націй Україна йде на другому місці у групі B4 після Чехії. У активі збірної дві перемоги: проти Албанії та Хорватії з однаковим рахунком — 2:1. У другому "вікні" міжнародних матчів на підопічних Володимира Пятенка очікують дві грі з лідерками групи — представницями Чехії.</p>
    <h>Що відомо про склад збірної України?</h>
    <ul>
      <li>На квітневі матчі Ліги націй наставник української команди викликав 24 футболістки. Порівняно із підбором футболісток на стартові поєдинки турніру, у складі відбулись чотири зміни.</li>
      <li>Із заявки "синь-жовтих" вибула захисниця турецького "Фомгета" Яна Деркач. Також поза списком опинилась ще одна легіонерка, півзахисниця словенського "Мура", Яна Малахова, яка провела обидві гри першого "вікна" турніру на лаві запасних.</li>
      <li>Натомість Малахову у заявці замінила Юлія Христюк, яка виступає за американську команду "Олд Домініон". Христюк повернулась до заявки національної команди вперше з 2022 року. Востаннє українка виходила на поле за збірну у червні 2022-го в матчі проти Шотландії, а у грі проти Угорщини Юлія залишилась на лаві запасних.</li>
      <li>Також Пятенко викликав ще одну гравчиню для підсилення лінії атаки — нападницю Єлизавету Молодюк, яка грає у складі "Металіста 1925". На рахунку футболістки шість поєдинків за збірну, останній — у жовтні 2024-го у грі проти Туреччини в плейоф відбору на жіноче Євро.</li>
    </ul>
    <h>Склад жіночої збірної України</h>
    <ul>
      <li>Воротарки: Катерина Самсон ("Ворскла"), Дар'я Келюшик ("Колос"), Дарина Бондарчук ("Металіст 1925").</li>
      <li>Захисниці: Катерина Корсун, Яна Котик, Ірина Подольська, Марина Шайнюк (усі — "Ворскла"), Дар’я Апанащенко, Ольга Басанська (обидві — "Металіст 1925"), Любов Шматко,  ("Фомгет", Туреччина).</li>
      <li>Півзахисниці: Вероніка Андрухів, Даяна Семків (обидві — "Колос"), Яна Калініна ("Ворскла"), Таміла Хімич, Вікторія Гірин, Юлія Шевчук, Натія Панцулая, Анна Петрик (усі — "Металіст 1925"), Ніколь Козлова ("Глазго Сіті", Шотландія), Юлія Христюк ("Олд Домініон", США).</li>
      <li>Нападниці: Роксолана Кравчук ("Ворскла"), Єлизавета Молодюк ("Металіст 1925" Харків), Ольга Овдійчук ("Фомгет", Туреччина), Інна Глущенко ("Лілль", Франція).</li>
    </ul>
    <h>Коли відбудуться матчі збірної України?</h>
    <ul>
      <li>П'ятниця, 4 квітня. 19:00. Україна — Чехія</li>
      <li>Вівторок, 8 квітня. 18:30. Чехія — Україна</li>
    </ul>
    <p>Номінально домашній матч "синьо-жовті" проведуть у польському Польковіце.</p>
    <p>Для того, щоб підвищитися у класі, "синьо-жовті" мають або стати переможницями групи, або ж виграти плейоф проти третьої команди з дивізіону А (у разі фінішу на другому місці).</p>
  </document>
</root>
