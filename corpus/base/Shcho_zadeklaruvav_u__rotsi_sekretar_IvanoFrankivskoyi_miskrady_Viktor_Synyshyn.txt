<root>
  <metadata>
    <source>Суспільне Новини | Suspilne Novyny</source>
    <author>Наталія Димніч</author>
    <title>Що задекларував у 2024 році секретар Івано-Франківської міськради Віктор Синишин</title>
    <language>uk</language>
    <publication_time>2025-03-26T17:27+02:00</publication_time>
    <reference>https://suspilne.media/ivano-frankivsk/979995-so-zadeklaruvav-u-2024-roci-sekretar-ivano-frankivskoi-miskradi-viktor-sinisin/</reference>
  </metadata>
  <document>
    <h>У 2024 році секретар Івано-Франківської міської ради Віктор Синишин заробив 552 тисячі 18 гривень. Проти 2023 року його зарплата зросла на 97 тисяч 819 гривень.</h>
    <p>Про це стало відомо з декларації, яку Віктор Синишин оприлюднив 26 березня 2025 року.</p>
    <p>Дружина секретаря міськради Оксана Синишин отримала у 2024 році зарплату від комунального підприємства "Управляюча компанія "Комфортний дім" 305 тисяч 416 гривень. Також ця компанія заплатила жінці 18 тисяч 933 гривні за "відчуження рухомого майна".</p>
    <p>Подружжя Синишиних з 2015 року винаймають кімнату в Івано-Франківську площею 30 квадратних метрів. У 2024 році вони разом з донькою та сином теж зазначені як винаймачі. Оксана Синишин з 2021 року є власницею квартири площею 86,1 квадратного метра, та гаража — 26,5 квадратного метра у Франківську. Торік вона також придбала земельну ділянку (814 квадратних метрів) в Івано-Франківську за 215 тисяч гривень.</p>
    <p>У 2024 році Оксана Синишин стала належним користувачем автівок Ford Explorer (2020 року випуску, власник — Віктор Синишин) та Tesla Model 3 (2022 року випуску, власник — Іван Цибух).</p>
    <p>У 2024 році Віктор Синишин зберігав готівкою 50 тисяч гривень, дві тисячі євро та 16 тисяч доларів. Оксана Синишин мала 30 тисяч гривень та сім тисяч доларів готівки. Пори те, що подружжя вказало рахунки у банках (Віктор Синишин — "Укрсиббанк" та "ПриватБанк", Оксана Синишин — "ПриватБанк"), чи є на них гроші, вони не зазначили.</p>
    <p>Підписуйтеся на новини Суспільне Івано-Франківськ у Facebook, Telegram, Viber, WhatsApp, Instagram, TikTok та YouTube</p>
  </document>
</root>
