<root>
  <metadata>
    <source>Суспільне Новини | Suspilne Novyny</source>
    <author>Анна Янько</author>
    <title>Масштабна ДТП у Криму: 22 постраждалих у лікарнях, четверо — у важкому стані</title>
    <language>uk</language>
    <publication_time>2025-03-25T12:58+02:00</publication_time>
    <reference>https://suspilne.media/crimea/978927-masstabna-dtp-u-krimu-22-postrazdalih-u-likarnah-cetvero-u-vazkomu-stani/</reference>
  </metadata>
  <document>
    <h>У лікарнях Сімферополя в окупованому Криму перебувають 22 постраждалих у масштабній ДТП з автобусом, що сталася вранці 24 березня біля села Укромне. Четверо з них — у важкому стані, серед госпіталізованих є дитина.</h>
    <p>Читайте цей матеріал кримськотатарською</p>
    <p>Про це повідомив помічник голови МОЗ РФ Олексій Кузнецов, пише російське інформагентство ТАРС.</p>
    <q>"За оперативними даними, на стаціонарному лікуванні перебувають 22 потерпілих, зокрема одна дитина. Четверо з них — у важкому стані", — повідомив Кузнецов.</q>
    <p>Ще 15 осіб, серед яких семеро дітей, отримали медичну допомогу амбулаторно.</p>
    <p>Нагадаємо, у сімферопольському районі, на ділянці траси Сімферополь — Євпаторія, зіткнулися рейсовий автобус і вантажівка. Вірогідною причиною ДТП, за свідченнями водія автобуса, стало те, що його осліпило сонце і він втратив керування. За даними окупаційного МНС момент зіткнення в автобусі перебували 32 пасажири.</p>
    <p>Підписуйтеся на новини Суспільне Крим у Telegram, WhatsApp та Facebook</p>
  </document>
</root>
