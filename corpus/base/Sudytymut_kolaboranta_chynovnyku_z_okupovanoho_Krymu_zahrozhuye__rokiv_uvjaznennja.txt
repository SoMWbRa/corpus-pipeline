<root>
  <metadata>
    <source>Суспільне Новини | Suspilne Novyny</source>
    <author>Анна Янько</author>
    <title>Судитимуть колаборанта: чиновнику з окупованого Криму загрожує 15 років ув'язнення</title>
    <language>uk</language>
    <publication_time>2025-03-25T15:34+02:00</publication_time>
    <reference>https://suspilne.media/crimea/979023-suditimut-kolaboranta-cinovniku-z-okupovanogo-krimu-zagrozue-15-rokiv-uvaznenna/</reference>
  </metadata>
  <document>
    <h>Колишнього українського податківця, який після окупації Криму перейшов на бік Росії, судитимуть за державну зрадуч. 1 ст. 111 КК України та колабораціонізмч. 5 ст. 111-1 КК України. Обвинуваченому загрожує до 15 років ув’язнення з конфіскацією майна.</h>
    <p>Читайте цей матеріал кримськотатарською</p>
    <p>Про це повідомили в прокуратурі Автономної Республіки Крим та м. Севастополя.</p>
    <p>За даними слідства, ще до 2014 року він служив на різних посадах в органах Державної податкової служби України в Криму. Зокрема, до окупації півострова працював головним державним ревізор-інспектором відділу контрольно-перевірочної роботи доходів і зборів фізичних осіб ГУ Міндоходів в АР Крим.</p>
    <p>Після окупації він зрадив присязі та продовжив працювати в окупаційній структурі, а згодом обійняв керівну посаду в окупаційному "міністерстві економічного розвитку".</p>
    <p>Підписуйтеся на новини Суспільне Крим у Telegram, WhatsApp та Facebook</p>
  </document>
</root>
