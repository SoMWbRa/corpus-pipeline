<root>
  <metadata>
    <source>Суспільне Новини | Suspilne Novyny</source>
    <author>Наталія Сарафанова</author>
    <title>Кіровоградщину атакували російські дрони: є збиття</title>
    <language>uk</language>
    <publication_time>2025-03-25T09:50+02:00</publication_time>
    <reference>https://suspilne.media/kropyvnytskiy/978721-kirovogradsinu-atakuvali-rosijski-droni-e-zbitta/</reference>
  </metadata>
  <document>
    <h>У ніч на 25 березня Кіровоградщину атакували російські дрони. В області працювала протиповітряна оборона. Травмованих й загиблих немає.</h>
    <p>Про це на Facebook-сторінці написав начальник обласної військової адміністрації Андрій Райкович.</p>
    <q>"Ніч знову без відпочинку для наших оборонців неба. Відбивали чергову ворожу дронову атаку. Є збиття. Обійшлося без постраждалих та травмованих".</q>
    <p>На Facebook-cторінці Повітряних сил ЗСУ повідомили, що проти ночі 25 березня російська армія запустила по Україні балістичну ракету Іскандер-М та 139 "шахедів" і безпілотники-імітатори різних типів із напрямків: Міллерово, Курськ, Приморсько-Ахтарськ – РФ та Чауда – Крим.</p>
    <p>За даними на 09:00, збили 78 ударних дронів на півдні, півночі та в центрі країни. Ще 34 безпілотники-імітатори — зникли з радарів без негативних наслідків.</p>
    <p>Внаслідок російської атаки є пошкодження на Кіровоградщині, Харківщині, Сумщині, Полтавщині, Київщині, Черкащині та Одещині.</p>
    <p>Повітряна тривога у Кіровоградській області тривала з 18:44 24 березня до 01:38 25 березня.</p>
  </document>
</root>
