<root>
  <metadata>
    <source>Суспільне Новини | Suspilne Novyny</source>
    <author>Суспільне</author>
    <title>Франція виділить Україні €2 млрд допомоги, США розглядають зняття санкцій з РФ в обмін на перемир’я. 1127 день війни</title>
    <language>uk</language>
    <publication_time>2025-03-26T07:35+02:00</publication_time>
    <reference>https://suspilne.media/979447-ssa-rozgladaut-znatta-castki-sankcij-z-rf-v-obmin-na-peremira-zelenskij-kaze-pro-manipulacii-kremla-1127-den-vijni/</reference>
  </metadata>
  <document>
    <p>26 березня — 1127-й день Україна протистоїть повномасштабному вторгненню Росії. Суспільне веде текстовий онлайн усіх подій війни РФ проти України. Попередні головні новини читайте тут, відеорепортажі — на YouTube Суспільне Новини.</p>
    <p>Головне на цей час:</p>
    <ul>
      <li>Володимир Зеленський прибув у Францію. Під час спільного брифінгу президент Франції Еммануель Макрон заявив про виділення Україні нового пакета військової допомоги загальною вартістю 2 мільярди євро.</li>
      <li>Під час зустрічі у Саудівській Аравії делегація США окремо домовилась з українською та російською сторонами виключити "застосування сили" проти комерційних судів у Чорному морі. Також є домовленість про розробку механізму заборони ударів по енергетичній інфраструктурі в Україні та Росії. Про це йдеться у заявах, які опубліковані на сайті Білого дому (з Україною, з Росією).</li>
      <li>Кремль опублікував власну заяву за результатами перемовин зі США. У ній йдеться, що пункти про безпеку у Чорному морі та відновлення російського експорту сільгосппродукції почне діяти після зняття санкцій з російських виробників та експортерів продовольства. Зеленський спростував ці ствердження, і додав, що "Москва завжди бреше".</li>
      <li>У Сумах до 106 зросла кількість постраждалих внаслідок російського удару 24 березня.</li>
      <li>У російському Міністерстві закордонних справ заявили, що Запорізька атомна електростанція не може бути передана Україні чи іншій країні, оскільки це нібито "російський ядерний об'єкт".</li>
    </ul>
  </document>
</root>
