<root>
  <metadata>
    <source>Суспільне Новини | Suspilne Novyny</source>
    <author>Валерія Рибалка</author>
    <title>За березень у Полтаві випало 25% опадів від норми: яка погода буде на початку квітня</title>
    <language>uk</language>
    <publication_time>2025-03-31T18:25+03:00</publication_time>
    <reference>https://suspilne.media/poltava/983837-za-berezen-u-poltavi-vipalo-25-opadiv-vid-normi-aka-pogoda-bude-na-pocatku-kvitna/</reference>
  </metadata>
  <document>
    <h>На Полтавщині протягом квітня частково дощитиме та прогнозують похолодання. У перші дні місяця буде нестійка погода.</h>
    <p>Про це Суспільному повідомила провідна синоптикиня Полтавського гідрометцентру Олена Леонтьєва. 1 квітня у Полтаві буде хмарно, вночі та вдень помірний дощ. Вітер західний 5-10 метрів за секунду. Температура вночі — від 4 до 9 тепла, вдень від + 10 до +15.</p>
    <q>"Ще завтра (1 квітня - ред.) цей циклон з південного сходу продовжуватиме вплив на нашу область. Але дощі завтра вдень вже поступово припиняться. Надалі на наступні дні – 2, 3, 4 — зберігатиметься нестійкий характер погоди, але переважно без опадів. Наступний раз дощова погода, за передніми даними буде 5 числа. Сильних опадів і значних дощів не очікуємо", — розповіла синоптикиня.</q>
    <p>У квітні прогнозують зниження температури із 7 квітня.</p>
    <p>У Полтаві протягом березня 2025 року, не рахуючи 31 число, випало 25 відсотків опадів від норми.</p>
    <p>Читайте і дивіться Суспільне Полтава на платформах:</p>
    <p>Telegram | Viber | Instagram | Twitter | YouTube | Facebook | TikTok</p>
  </document>
</root>
