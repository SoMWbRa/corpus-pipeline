<root>
  <metadata>
    <source>Суспільне Новини | Suspilne Novyny</source>
    <author>Оксана Цвик</author>
    <title>На Тернопільщині в ДТП загинула велосипедистка</title>
    <language>uk</language>
    <publication_time>2025-03-25T12:25+02:00</publication_time>
    <reference>https://suspilne.media/ternopil/978929-na-ternopilsini-v-dtp-zaginula-velosipedistka/</reference>
  </metadata>
  <document>
    <h>У Чортківському районі на Тернопільщині в дорожньо-транспортній пригоді загинула 63-річна велосипедистка.</h>
    <p>Про це повідомляють на сайті Нацполіції області.</p>
    <p>ДТП трапилася вчора, 24 березня.</p>
    <p>"Водій автомобіля ЗАЗ не впорався з керуванням, виїхав на смугу зустрічного руху та наїхав на велосипедистку, жительку села Сухостав. Після цього втік з місця події", — йдеться у повідомленні.</p>
    <p>"Жінку з численними переломами та іншими тілесними ушкодженнями доправили до лікарні. Проте медикам не вдалося її врятувати".</p>
    <p>Працівники Чортківського райуправління поліції встановили особу водія та його місцеперебування. Ним виявився місцевий житель 1993 року народження.</p>
    <p>Чоловіку інкримінують частину 2 статті 286 Кримінального кодексу України. У нього взяли зразки крові для перевірки на вміст алкоголю. Триває слідство.</p>
  </document>
</root>
