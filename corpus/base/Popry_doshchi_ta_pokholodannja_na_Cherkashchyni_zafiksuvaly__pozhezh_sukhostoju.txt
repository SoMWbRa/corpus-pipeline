<root>
  <metadata>
    <source>Суспільне Новини | Suspilne Novyny</source>
    <author>Катерина Костюк</author>
    <title>Попри дощі та похолодання: на Черкащині зафіксували 15 пожеж сухостою</title>
    <language>uk</language>
    <publication_time>2025-03-25T12:07+02:00</publication_time>
    <reference>https://suspilne.media/cherkasy/978799-popri-dosi-ta-poholodanna-na-cerkasini-zafiksuvali-15-pozez-suhostou/</reference>
  </metadata>
  <document>
    <h>На Черкащині протягом доби 24 березня виникло 15 пожеж сухостою.  Вигоріло 12 гектарів очерету.</h>
    <p>Найбільше пожеж сталося у Черкаському районі, розповіла Суспільному речниця Головного управління Держслужби із надзвичайних ситуацій області Юлія Норовкова.</p>
    <p>За словами речниці, 15 пожеж сухостою рятувальники ліквідували протягом доби:</p>
    <q>"Попри весняне похолодання та дощі, пожежі на відкритих територіях не вщухають. За минулу добу вигоріло понад 12 гектарів очерету, сміття та сухої рослинності. Загалом рятувальники ліквідували 15 пожеж, з яких найбільше — вісім у Черкаському районі. Також, чотири пожежі ліквідували у Звенигородському, дві — у Золотоніському та одну — в Уманському".</q>
    <p>Юлія Норовкова розповіла, що найчастіше причиною таких пожеж стає спалювання сухостою, кинутий недопалок чи непогашене багаття.</p>
    <p>Речниця додала, що підпал сухостою карається штрафами:</p>
    <q>"За підпал сухостою передбачені штрафи від трьох тисяч шістдесят до шести тисяч ста двадцяти гривень. Якщо ж такі дії призведуть до масштабних наслідків — винних притягують до кримінальної відповідальності", — розповіла Юлія Норовкова.</q>
    <p>За спалювання сухостою на території об'єктів природно-заповідного фонду, то доведеться сплатити від 12 240 до 30 600 гривень. Також окремо передбачений штраф за знищення або пошкодження лісу — до 15 300 гривень, а для посадовців — удвічі більше, пояснила речниця.</p>
    <p>Читайте нас у Telegram</p>
    <p>Дивіться нас на YouTube</p>
    <p>Підписуйтеся на WhatsApp</p>
    <p>Вподобайте наш Instagram</p>
  </document>
</root>
