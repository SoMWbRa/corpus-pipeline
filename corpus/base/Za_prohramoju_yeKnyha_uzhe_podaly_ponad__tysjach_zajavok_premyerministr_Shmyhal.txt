<root>
  <metadata>
    <source>Суспільне Новини | Suspilne Novyny</source>
    <author>Поліна Горлач</author>
    <title>За програмою "єКнига" уже подали понад 100 тисяч заявок: прем'єр-міністр Шмигаль</title>
    <language>uk</language>
    <publication_time>2025-03-25T16:56+02:00</publication_time>
    <reference>https://suspilne.media/culture/979261-za-programou-ekniga-uze-podali-ponad-100-tisac-zaavok-premer-ministr-smigal/</reference>
  </metadata>
  <document>
    <h>За час дії програми "єКнига" уряду подали понад 100 тисяч заявок на отримання 908 грн на купівлю книжок тим українцям, які у 2024 році досягли 18-річного віку.</h>
    <p>Про це повідомив прем'єр-міністр України Денис Шмигаль.</p>
    <p>"За програмою «Тепла зима» близько 600 тисяч українців отримали допомогу на дітей. Маємо понад 100 тисяч заявок у межах програми «єКнига», за якою тривають виплати. Майже 3 млн українських родин отримують пільги та субсидії на оплату комунальних послуг. 500 тисяч учителів та педагогів у школах отримують доплати від тисячі гривень", — розповів він.</p>
    <p>Раніше у Мінекономіки розповідали, що за період з грудня 2024 по січень 2025 державна програма "єКнига" виділила понад 40 млн грн на купівлю книг для 18-річних громадян, опрацювавши 90 тисяч заявок.</p>
    <p>Від часу запуску програми у грудні 2024 року на її фінансування передбачили 372,5 млн гривень — цих коштів має вистачити для більш ніж 400 тисяч українців та українок, кому у 2024 році й пізніше виповнилося 18 років.</p>
    <h>Як скористатися програмою "єКнига"</h>
    <p>В грудні 2024 року запрацювала "єКнига" для 18-річних українців, яка виділяє 908,4 грн і вже доступна у 29 онлайн-книгарнях та 256 стаціонарних книжкових крамницях.</p>
    <p>Програму фінансують із державного бюджету</p>
    <p>Що отримати кошти, слід:</p>
    <ul>
      <li>у застосунку "Дія" обрати послугу "єКнига";</li>
      <li>перейти за посиланням, відкрити спеціальну віртуальну банківську картку;</li>
      <li>подати заявку.</li>
    </ul>
    <p>Якщо заявку схвалять, гроші зарахують на картку "єКнига". Використати їх необхідно протягом 3 місяців.</p>
    <p>Придбати книги можна як в онлайн-книгарні (з використанням реквізитів на сайті), так і у фізичній (безконтактно з використанням смартфона (NFC).</p>
    <p>Читайте нас у Facebook, Instagram і Telegram, дивіться наш YouTube і TikTok</p>
    <p>Поділіться своєю історією з Суспільне Культура. З нами можна зв'язатися у соціальних мережах та через пошту: culture@suspilne.media</p>
  </document>
</root>
