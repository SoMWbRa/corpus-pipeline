<root>
  <metadata>
    <source>Суспільне Новини | Suspilne Novyny</source>
    <author>Катерина Глянько</author>
    <title>Зеленський підписав законопроєкт про перейменування 103 місцевих загальних судів, у тому числі в Криму</title>
    <language>uk</language>
    <publication_time>2025-03-26T16:50+02:00</publication_time>
    <reference>https://suspilne.media/crimea/980049-zelenskij-pidpisav-zakonoproekt-pro-perejmenuvanna-103-miscevih-zagalnih-sudiv-u-tomu-cisli-v-krimu/</reference>
  </metadata>
  <document>
    <h>Президент України Володимир Зеленський 25 березня підписав законопроєкт про перейменування 103 місцевих загальних судів. Це стосується і шести судів, розташованих на території окупованого Криму.</h>
    <p>Читайте цей матеріал кримськотатарською</p>
    <p>Про це повідомило представництво президента України в АРК.</p>
    <p>Йдеться про такі суди на півострові:</p>
    <ul>
      <li>Кіровський районний суд АР Крим на Іслямтерецький районний суд АР Крим;</li>
      <li>Красногвардійський районний суд АР Крим на Курманський районний суд АР Крим;</li>
      <li>Красноперекопський міськрайонний суд АР Крим на Перекопський міськрайонний суд АР Крим;</li>
      <li>Ленінський районний суд АР Крим на Єдикуйський районний суд АР Крим;</li>
      <li>Первомайський районний суд АР Крим на Джурчанський районний суд АР Крим;</li>
      <li>Совєтський районний суд АР Крим на Ічкінський районний суд АР Крим.</li>
    </ul>
    <p>"Щодо Севастополя, варто зауважити, що декомунізація назв його районів наразі не проводилася на законодавчому рівні, тому чинні назви залишаються незмінними", — наголосили у відомстві.</p>
    <p>Закон набирає чинності через 30 днів з дня його офіційного опублікування.</p>
    <p>Нагадаємо, що у січні 2025 року Кабмін затвердив перейменування в окупованому Криму 22 географічних об'єктів, повернувши більшості з них історичні кримськотатарські назви.</p>
    <p>Підписуйтеся на новини Суспільне Крим у Telegram, WhatsApp та Facebook</p>
  </document>
</root>
