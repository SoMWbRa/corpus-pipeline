<root>
  <metadata>
    <source>Суспільне Новини | Suspilne Novyny</source>
    <author>Катерина Лазаревич</author>
    <title>На Закарпатті затримали підозрюваного в організації переправлення військовозобов’язаних через кордон до Румунії</title>
    <language>uk</language>
    <publication_time>2025-03-26T17:14+02:00</publication_time>
    <reference>https://suspilne.media/uzhhorod/980039-na-zakarpatti-zatrimali-pidozruvanogo-v-organizacii-perepravlenna-vijskovozobovazanih-cerez-kordon/</reference>
  </metadata>
  <document>
    <h>На Тячівщині поліція затримала підозрюваного в організації каналу переправлення військовозобов’язаних чоловіків через кордон до Румунії.</h>
    <p>Про це інформують в Telegram-каналі поліції Закарпатської області.</p>
    <p>"Маршрут 39-річний житель села Глибокий Потік проклав через річку Тиса. Вартість послуги становила 3500 доларів з людини. Підозрюваний поселяв чоловіків у одному з готельних комплексів прикордонного селища Солотвино, Тячівського району. Далі вони проходили інструктаж, передавали переправнику гроші та вирушали до лінії кордону", — йдеться у повідомленні.</p>
    <p>Під час останньої спроби переправлення тячівця затримали правоохоронці.</p>
    <p>Чоловіку повідомили про підозру та обрали запобіжний захід — тримання під вартою з можливістю внесення застави. Правоохоронці  встановлюють імовірних спільників затриманого.</p>
    <p>Підписуйтеся на Суспільне Ужгород: Facebook, YouTube, Telegram, Viber, Instagram, Threads, WhatsApp, TikTok</p>
  </document>
</root>
