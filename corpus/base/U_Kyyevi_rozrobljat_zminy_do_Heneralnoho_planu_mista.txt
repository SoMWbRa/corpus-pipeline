<root>
  <metadata>
    <source>Суспільне Новини | Suspilne Novyny</source>
    <author>Анна Рибальська</author>
    <title>У Києві розроблять зміни до Генерального плану міста</title>
    <language>uk</language>
    <publication_time>2025-03-26T15:23+02:00</publication_time>
    <reference>https://suspilne.media/kyiv/979931-u-kievi-rozroblat-zmini-do-generalnogo-planu-mista/</reference>
  </metadata>
  <document>
    <h>Столичний голова Віталій Кличко підписав проєкт завдання на розробку містобудівної документації "Внесення змін до Генерального плану міста Києва".</h>
    <p>Про це він повідомив у своєму Telegram.</p>
    <p>Проєкт вже схвалила робоча група з експертів, фахівців та представників органів влади.</p>
    <p>"Київ потребує нового просторового бачення, враховуючи виклики та ризики через війну, зміну демографічної структури, необхідність відновлення житла та інфраструктури. Оновлений Генплан має стати основою інтегрованого підходу до міського планування", — зазначив Кличко.</p>
    <p>За його словами, наступним етапом стане визначення виконавця робіт із розроблення містобудівної документації. Із залученням професійної спільноти, міжнародних експертів та громадськості.</p>
  </document>
</root>
