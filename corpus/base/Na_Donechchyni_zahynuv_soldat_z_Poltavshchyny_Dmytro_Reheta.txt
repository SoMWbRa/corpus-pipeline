<root>
  <metadata>
    <source>Суспільне Новини | Suspilne Novyny</source>
    <author>Катерина Люшень</author>
    <title>На Донеччині загинув солдат з Полтавщини Дмитро Регета</title>
    <language>uk</language>
    <publication_time>2025-03-26T11:51+02:00</publication_time>
    <reference>https://suspilne.media/poltava/979639-na-doneccini-zaginuv-soldat-z-poltavsini-dmitro-regeta/</reference>
  </metadata>
  <document>
    <h>Військовослужбовець з Машівської громади Дмитро Регета загинув під час захисту України від російської армії на Донеччині. Воїну було 38 років.</h>
    <p>Про це Cуспільному повідомив речник Полтавського обласного ТЦК та СП Роман Істомін.</p>
    <p>Дмитро Регета народився 27 червня 1986 року. Проживав у селищі Машівка.</p>
    <p>На військовій службі мав звання солдат. Служив оператором 1-го відділення протитанкових ракетних комплексів 152-ї окремої єгерської бригади ЗСУ.</p>
    <p>Загинув на Покровському напрямку Донецької області.</p>
    <p>"Солдат Регета Дмитро Володимирович загинув 30 вересня 2024 року під час виконання бойового завдання в районі села Михайлівка Донецької області", — повідомив Роман Істомін.</p>
    <p>"Щиро співчуваємо рідним та близьким загиблого захисника України та розділяємо біль непоправної втрати", — йдеться в повідомленні на сторінці Машівської селищної ради.</p>
    <p>Про дату та час прощання з Дмитром Регетою буде повідомлено додатково у громаді. Поховають військового на Алеї Слави центрального кладовища селища Машівка.</p>
    <p>Читайте і дивіться Суспільне Полтава на платформах:</p>
    <p>Telegram | Viber | Instagram | Twitter | YouTube | Facebook | TikTok</p>
  </document>
</root>
