<root>
  <metadata>
    <source>Суспільне Новини | Suspilne Novyny</source>
    <author>Микола Карпенков</author>
    <title>Півзахисник "Динамо" Микола Шапаренко зацікавив представника Бундесліги "Штутгарт"</title>
    <language>uk</language>
    <publication_time>2025-03-25T11:49+02:00</publication_time>
    <reference>https://suspilne.media/sport/978769-pivzahisnik-dinamo-mikola-saparenko-zacikaviv-predstavnika-bundesligi-stutgart/</reference>
  </metadata>
  <document>
    <h>Півзахисник "Динамо" Микола Шапаренко увійшов до сфери інтересів німецького "Штутгарта". Про це повідомили на сайті Sky Sports Germany.</h>
    <p>Повідомляється, що представники клубу Бундесліги відправляли скаутів на матчі "Динамо", щоб подивитися за грою 26-річного українця. Чинний контракт Шапаренка з "Динамо" розрахований до червня 2026-го.</p>
    <p>Інтерес до Шапаренка виник на тлі пошуку "Штутгартом" універсального гравця, який, за необхідності, міг би зіграти на різних позиціях. Такі характеристики вони бачать в Шапаренку, який міг би зіграти на позиції "десятки"Гравець атакувальної ланки — позиція центральний атакувальний півзахисник, "вісімки"Гравець центру поля — центральний півзахисник, який грає який допомагає як і в атаці так і в обороні. та "шістки"Опорний півзахисник — який відповідає за руйнування атак суперника та допомогу команді в захисті..</p>
    <p>В сезоні 2024/25 Микола Шапаренко провів 26 ігор у складі киян у всіх турнірах, забив чотири голи та віддав дев'ять гольових передач. Загалом за "Динамо" Шапаренко зіграв 196 матчів, забив 27 голів і віддав 33 гольові передачі.</p>
    <p>У випадку трансферу Шапаренка в "Динамо" на позиції центрального півзахисника залишається три футболісти — Валентин Рубчинський, Олександр Піхальонок та Роман Саленко. Рубчинський провів 24 матчі в сезоні 2024/25, Піхальонок виходив на поле в 21 зустрічі, а Саленко попри те, що проводить сезон в складі другої команди "Динамо" чотири рази виходив на поле в складі основної команди.</p>
    <h>Що відомо про "Штутгарт"</h>
    <ul>
      <li>В "Штутгарті" номінально один центральний півзахисник — Ніколас Нарті, який в сезоні 2024/25 не провів жодного матчу в основній команді. Це пов'язано з тим, що "Штутгарт" частіше використовує пару "опорників" Атакана Каразора та Ангело Штіллера як гравців центра поля.</li>
      <li>Каразор є капітаном команди та в сезоні 2024/25 провів 36 матчів у всіх турнірах, в яких забив два голи та віддав два асисти. Штіллер провів 39 матчів, в яких забив три голи та віддав шість гольових передач.</li>
      <li>"Штутгарт" після 26 турів посідає 10-те місце в турнірній таблиці, маючи в своєму активі 37 очок.</li>
      <li>Наступний матч "Штутгарт" проведе в суботу, 29 березня, о 19:30. "Шваби" відправляться на виїзний матч до "Айнтрахту".</li>
    </ul>
  </document>
</root>
