<root>
  <metadata>
    <source>Суспільне Новини | Suspilne Novyny</source>
    <author>Наталія Рущак</author>
    <title>На Буковині затримали неповнолітнього, який вів шістьох чоловіків до кордону з Румунією</title>
    <language>uk</language>
    <publication_time>2025-03-26T13:42+02:00</publication_time>
    <reference>https://suspilne.media/chernivtsi/979823-na-bukovini-zatrimali-nepovnolitnogo-akij-viv-sistoh-colovikiv-do-kordonu-z-rumunieu/</reference>
  </metadata>
  <document>
    <h>У Чернівецькій області затримали неповнолітнього та шістьох чоловіків, яких він вів до кордону з Румунією. Ймовірно, чоловіки заплатили гроші, аби незаконно перетнути кордон.</h>
    <p>Про це Суспільному повідомив помічник начальника Чернівецького прикордонного загону Ігор Заруднєв.</p>
    <p>Затримані чоловіки – жителі Київської, Хмельницької, Рівненської та Чернівецької областей. За інформацією Заруднєва, вони повідомили прикордонникам, що незаконно перетнути кордон їм допомагав неповнолітній провідник. Про це також розповів хлопець.</p>
    <p>Ймовірно, чоловіки заплатили від 7 до 10 тисяч євро, аби перетнути кордон в обхід пунктів пропуску. На них склали адмінпротоколи, а неповнолітнього передали батькам.</p>
    <p>Повідомляйте про важливі події з життя вашого міста чи села команді Суспільне Чернівці — пишіть на пошту редакції новин: news.chernivtsi@suspilne.media</p>
    <p>Читайте Суспільне Чернівці у Telegram: головні новини</p>
  </document>
</root>
