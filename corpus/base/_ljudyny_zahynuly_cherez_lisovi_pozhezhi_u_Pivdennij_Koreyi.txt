<root>
  <metadata>
    <source>Суспільне Новини | Suspilne Novyny</source>
    <author>Марія Патока</author>
    <title>24 людини загинули через лісові пожежі у Південній Кореї</title>
    <language>uk</language>
    <publication_time>2025-03-26T11:43+02:00</publication_time>
    <reference>https://suspilne.media/979683-24-ludini-zaginuli-cerez-lisovi-pozezi-u-pivdennij-korei/</reference>
  </metadata>
  <document>
    <h>У Південній Кореї, у провінції Ийсон, що за 200 км від Сеула, тривають лісові пожежі. Вже 24 людини загинуло, 26 постраждало.</h>
    <p>Про це повідомляє CNN та Korea NOW.</p>
    <p>Уряд країни назвав пожежі "найгіршими за останні роки". За даними міністерства внутрішніх справ Південної Кореї пожежі спричинили сильні сухі вітри. Пожежі зайняли площу у понад 17 тисяч гектарів.</p>
    <p>У провінції Ийсон знаходяться визначні пам'ятки Південної Кореї. Так, буддистський храм, якому близько 1300 років, згорів дотла у пожежі. Частину артефактів вдалось врятувати — їх вивезли до інших місць. Храми у провінції Ийсон внесені до списку державних історичних пам'яток Південної Кореї.</p>
    <p>Під час гасіння пожежі у провінції розбився гелікоптер. Пілот загинув на місці.</p>
    <p>"Нам потрібно зосередити всі наші можливості на гасінні лісових пожеж до кінця цього тижня, оскільки ми стурбовані безпрецедентними збитками від лісових пожеж", — повідомив прем'єр-міністр Південної Кореї Хан Док Су.</p>
  </document>
</root>
