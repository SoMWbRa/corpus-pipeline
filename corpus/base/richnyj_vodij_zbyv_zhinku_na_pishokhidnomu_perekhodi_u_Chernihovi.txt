<root>
  <metadata>
    <source>Суспільне Новини | Suspilne Novyny</source>
    <author>Юлія Разумова</author>
    <title>87-річний водій збив жінку на пішохідному переході у Чернігові</title>
    <language>uk</language>
    <publication_time>2025-03-25T10:12+02:00</publication_time>
    <reference>https://suspilne.media/chernihiv/978745-87-ricnij-vodij-zbiv-zinku-na-pisohidnomu-perehodi-u-cernigovi/</reference>
  </metadata>
  <document>
    <h>Дорожньо-транспортна пригода сталася у Чернігові 25 березня близько 8-ї години ранку на вулиці 1-ї Танкової бригади. Водій за кермом Hyundai IX35 збив жінку на пішохідному переході. Наразі її госпіталізували.</h>
    <p>Цю інформацію Суспільному повідомила речниця патрульної поліції в області Руслана Железняк.</p>
    <p>За попередньою інформацією, 87-річний водій Hyundai IX35, повертаючи ліворуч в напрямку вулиці Володимира Коваленка, не пропустив 62-річну жінку, яка переходила дорогу пішохідним переходом на зелений сигнал світлофора.</p>
    <p>Її з попереднім діагнозом — закрита черепно-мозкова травма, струс мозку та ушкодження коліна, госпіталізували до Чернігівської обласної лікарні.</p>
    <p>На місці події працюють слідчі, які з’ясовують усі обставини аварії.</p>
    <p>Підписуйтесь на Суспільне Чернігів і на інших платформах: Telegram, Facebook, Viber, YouTube, WhatsApp, TikTok.</p>
  </document>
</root>
