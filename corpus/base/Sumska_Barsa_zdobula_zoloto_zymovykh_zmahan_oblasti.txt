<root>
  <metadata>
    <source>Суспільне Новини | Suspilne Novyny</source>
    <author>Олександр Качанов</author>
    <title>Сумська "Барса" здобула "золото" зимових змагань області</title>
    <language>uk</language>
    <publication_time>2025-03-26T16:41+02:00</publication_time>
    <reference>https://suspilne.media/sumy/980051-sumska-barsa-zdobula-zoloto-zimovih-zmagan-oblasti/</reference>
  </metadata>
  <document>
    <h>26 березня завершився сезон першості Дитячо-юнацької футбольної ліги Сумської області у віковій групі U-13. За медалі боролись команди з Сум та Конотопу.</h>
    <p>Про це повідомила пресслужба асоціації футболу Сумської області.</p>
    <p>У першому півфінальному матчі зустрілись команда Конотопської дитячо-юнацької спортивної школи 2012 року народження та сумського футбольного центру «Барса» 2013 року народження. Першу путівку у фінал в основний час команди розіграти не змогли, матч завершився з рахунком 0:0. У серії пенальті команди забивали більше — гра завершилась з рахунком 10:9 на користь сумчан.</p>
    <p>У другому матчі ½ фіналу зустрілись юнаки футбольного центру «Барса»-12 та Конотопської ДЮСШ-12. У цій грі перемогу з рахунком 4:0 святкували футболісти «Барси».</p>
    <p>У матчі за «бронзу» Конотопська ДЮСШ-13 з рахунком 2:1 перемогла конотопську команду.</p>
    <p>А у фіналі команда футбольного центру 2012 року народження мінімально 1:0 — перемогла «молодших» одноклубників і здобула «золоті» медалі зимової першості з футболу у віковій групі U-13.</p>
    <p>Читайте Суспільне у Telegram та WhatsApp</p>
    <p>Дивіться нас у YouTube та TikTok</p>
    <p>Долучайтесь до нашої спільноти у Viber та Facebook</p>
    <p>Підписуйтеся на наш Instagram</p>
  </document>
</root>
