<root>
  <metadata>
    <source>Суспільне Новини | Suspilne Novyny</source>
    <author>Савчук Юлія</author>
    <title>Перша така операція в області: лікарі видалили пухлину та протезували кістку онкопацієнту на Рівненщині</title>
    <language>uk</language>
    <publication_time>2025-03-26T16:13+02:00</publication_time>
    <reference>https://suspilne.media/rivne/979987-persa-taka-operacia-v-oblasti-likari-vidalili-puhlinu-ta-protezuvali-kistku-onkopacientu-na-rivnensini/</reference>
  </metadata>
  <document>
    <h>Операцію з видалення пухлини та протезування стегнової кістки провели фахівці Рівненського обласного протипухлинного центру. Її здійснили вперше в регіоні. Операція стала альтернативою ампутації кінцівки.</h>
    <p>Про це поінформували у Facebook Рівненського обласного протипухлинного центру.</p>
    <q>"Мова йде про резекцію стегнової кістки з видаленням метастатичної пухлини та мегатотальним ендопротезуванням. Це перша подібна операція у Рівненській області, яка проведена онкологічному хворому, коли альтернативою ампутації кінцівки було протезування", — йдеться у дописі.</q>
    <p>У медзакладі зауважили, що операцію провела бригада хірургів на чолі з професором Володимиром Проценком з Інституту травматології та ортопедії Національної академії медичних наук України, спільно з лікарями протипухлинного центру.</p>
    <q>"Подібні оперативні втручання надзвичайно важливі для онкологічних хворих", — повідомили у дописі, цитуючи завідувача проктологічного відділення протипухлинного центру Віктора Жильчука.</q>
    <p>Суспільне Рівне в Telegram | Viber | Instagram | WhatsApp | YouTube | Facebook | TikTok</p>
  </document>
</root>
