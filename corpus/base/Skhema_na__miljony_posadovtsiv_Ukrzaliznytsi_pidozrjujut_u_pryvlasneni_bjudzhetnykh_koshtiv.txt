<root>
  <metadata>
    <source>Суспільне Новини | Suspilne Novyny</source>
    <author>Віталій Бондарєв</author>
    <title>Схема на 23 мільйони: посадовців "Укрзалізниці" підозрюють у привласнені бюджетних коштів</title>
    <language>uk</language>
    <publication_time>2025-03-26T17:23+02:00</publication_time>
    <reference>https://suspilne.media/vinnytsia/979955-shema-na-23-miljoni-posadovciv-ukrzaliznici-pidozruut-u-privlasneni-budzetnih-kostiv/</reference>
  </metadata>
  <document>
    <h>Вінницькі правоохоронці викрили корупційну схему в "Укрзалізниці", через яку державне підприємство втратило понад 23 мільйони гривень. Директора та головну бухгалтерку філії акціонерного товариства підозрюють в організації незаконних виплат, частину з яких працівники повертали керівництву. Посадовцям загрожує до 12 років ув’язнення.</h>
    <p>Про це повідомляє пресслужба ГУ Нацполіції у Вінницькій області.</p>
    <p>За даними слідства, 42-річний директор разом із 57-річною головною бухгалтеркою організували механізм незаконного нарахування доплат працівникам апарату управління. Гроші щомісяця надходили на їхні банківські рахунки у вигляді виплат за бригадним підрядом, після чого частина коштів поверталася керівнику.</p>
    <p>Злочинна схема діяла з 2022 по 2024 рік, а завдані збитки склали понад 23 мільйони гривень.</p>
    <p>Слідчі повідомили фігурантам про підозру за ч. 5 ст. 191 Кримінального кодексу України. Санкція статті передбачає до 12 років позбавлення волі, з конфіскацією майна та забороною обіймати певні посади.</p>
    <p>Наразі вирішується питання про запобіжні заходи для підозрюваних.</p>
    <p>Підписуйтеся на новини Суспільне Вінниця у Facebook, Telegram, Viber, Instagram, YouTube та Whatsapp</p>
  </document>
</root>
