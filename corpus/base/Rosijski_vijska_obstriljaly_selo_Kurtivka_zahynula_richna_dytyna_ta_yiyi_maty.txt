<root>
  <metadata>
    <source>Суспільне Новини | Suspilne Novyny</source>
    <author>Антон Степура</author>
    <title>Російські війська обстріляли село Куртівка, загинула 3-річна дитина та її мати</title>
    <language>uk</language>
    <publication_time>2025-03-25T18:31+02:00</publication_time>
    <reference>https://suspilne.media/donbas/979331-rosijski-vijska-obstrilali-selo-kurtivka-zaginula-3-ricna-ditina-ta-ii-mati/</reference>
  </metadata>
  <document>
    <h>Російські війська завдали удару по селу Куртівка на Донеччині. Загинула 3-річна дитина та 36-річна жінка. Також одна дитина дістала поранення.</h>
    <p>Про це повідомив очільник Донецької ОВА Вадим Філашкін.</p>
    <p>"Сьогодні ввечері росіяни обстріляли Куртівку Дружківської громади — там загинули 3-річна дівчинка та 36-річна жінка", — повідомив Вадим Філашкін.</p>
    <p>Також внаслідок обстрілу поранення дістала 15-річна дівчина, її доставили до лікарні. Наслідки обстрілу уточнюються.</p>
    <p>Як повідомили у прокуратурі Донеччини, попередньо окупанти завдали удару "ФАБ-250" з УМПК по приватному сектору. Загиблі, мати та донька, внаслідок удару вони отримали травми несумісні з життям.</p>
    <p>Поранена 15-річна дівчина, донька загиблої жінки, в неї діагностовані осколкові поранення та перелом стегна. Під час атаки окупантів уся родина знаходилась на дитячому майданчику.</p>
    <p>Розпочато досудове розслідування за фактом воєнного злочину (ч. 2 ст. 438 КК України).</p>
    <p>Читайте всі новини Донбасу в Telegram, WhatsApp, Facebook, YouTube, TikTok, Instagram</p>
  </document>
</root>
