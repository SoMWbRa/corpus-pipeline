<root>
  <metadata>
    <source>Суспільне Новини | Suspilne Novyny</source>
    <author>Оксана Цвик</author>
    <title>На Тернопільщині на стоянці виявили тіло чоловіка</title>
    <language>uk</language>
    <publication_time>2025-03-26T11:17+02:00</publication_time>
    <reference>https://suspilne.media/ternopil/979663-na-ternopilsini-bila-priparkovanoi-vantazivki-viavili-tilo-colovika/</reference>
  </metadata>
  <document>
    <h>У селищі Велика Березовиця на Тернопільщині на стоянці для вантажівок виявили тіло чоловіка.</h>
    <p>Про це повідомляють на сторінці Нацполіції області в соцмережі.</p>
    <p>Чоловіка біля припаркованої вантажівки побачив водій іншого транспортного засобу.</p>
    <p>«Він одразу викликав бригаду швидкої. Проте медики, які прибули за вказаною адресою, лише констатували смерть невідомого», — йдеться у повідомленні.</p>
    <p>За попередньою інформацією, померлий — житель Золотниківської громади.</p>
    <p>«Він працював на одному з підприємств водієм автомобіля DAF. Судово-медичний експерт припускає, що 66-річний чоловік, виходячи з авто, не втримався, впав і вдарився головою. Проте остаточна причина стане відома після проведення експертизи».</p>
    <p>За цим фактом слідчі поліції відкрили провадження відповідно до статті 115 Кримінального кодексу України з поміткою «нещасний випадок». Триває слідство.</p>
  </document>
</root>
