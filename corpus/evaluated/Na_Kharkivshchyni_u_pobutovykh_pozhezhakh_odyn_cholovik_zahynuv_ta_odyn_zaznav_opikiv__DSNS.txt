<root>
  <metadata>
    <source>Суспільне Новини | Suspilne Novyny</source>
    <author>Альона Соболенко</author>
    <title>На Харківщині у побутових пожежах один чоловік загинув та один зазнав опіків — ДСНС</title>
    <language>uk</language>
    <publication_time>2025-03-26T08:57+02:00</publication_time>
    <reference>https://suspilne.media/kharkiv/979503-na-harkivsini-u-pobutovih-pozezah-odin-colovik-zaginuv-ta-odin-zaznav-opikiv-dsns/</reference>
  </metadata>
  <document>
    <h>У Харківській області 25 березня сталося три побутових пожежі. Вогонь забрав життя одного чоловіка, ще один — зазнав опіків та був ушпиталений.</h>
    <p>Про це 26 березня повідомили в ДСНС Харківської області.</p>
    <p>За їхніми даними, внаслідок пожежі у побутовому вагончику в селищі Безлюдівка Харківського району загинув 67-річний чоловік. Вогонь поширився на площі 30 квадратних метрів.</p>
    <p>У селі Охоче Берестинського району пожежа виникла в приватному будинку через коротке замикання електромережі, зазначили рятувальники.</p>
    <q>68-річного чоловіка госпіталізували до опікового центру з опіками голови, рук та ніг.</q>
    <p>Ще одна пожежа внаслідок короткого замикання електромережі виникла у приватному будинку в Наталиному Берестинського району — горіла прибудова та частково дах будинку на площі 30 квадратних метрів. Фахівці ДСНС врятували 45-річного чоловіка та 41-річну жінку.</p>
    <p>Підписуйтесь на новини Харкова та області в Telegram, WhatsApp, Facebook, Viber, Instagram, Youtube</p>
  </document>
</root>
