<root>
  <metadata>
    <source>Суспільне Новини | Suspilne Novyny</source>
    <author>Наталія Воскресенська</author>
    <title>Пʼятеро волинян отримуватимуть щомісяця президентську стипендію за спортивні досягнення</title>
    <language>uk</language>
    <publication_time>2025-03-25T18:05+02:00</publication_time>
    <reference>https://suspilne.media/lutsk/979257-patero-volinan-otrimuvatimut-somisaca-prezidentsku-stipendiu-za-sportivni-dosagnenna/</reference>
  </metadata>
  <document>
    <h>Пʼятеро волинян, а саме двоє спортсменів паралімпійських і дефлімпійських видів спорту і троє їхніх тренерів, отримуватимуть стипендію президента України за досягнення на спортивних змаганнях.</h>
    <p>Про це сказано в указі президента України №184/2025 від 25 березня 2025 року.</p>
    <p>Розмір стипендії становить від 5 до 12 тисяч гривень щомісяця упродовж року. Серед тих, хто отримуватиме грошову винагороду:</p>
    <ul>
      <li id="e1">Юрій Бабинець — бронзовий призер XVII літніх Паралімпійських ігор 2024 року з пара пауерліфтингу (10 тисяч гривень щомісяця);</li>
      <li>Олександр Колодій — чемпіон світу 2024 року зі стрільби кульової (12 тисяч гривень щомісяця);</li>
      <li id="e2">Олександр Платонов — тренер чемпіона світу 2024 року зі стрільби кульової Олександра Колодія (12 тисяч гривень щомісяця).</li>
      <li id="e3">Валерій Дружинович — тренер бронзового призера XVII літніх Паралімпійських ігор 2024 року з пара пауерліфтингу Юрія Бабинця (5 тисяч гривень щомісяця);</li>
      <li id="e4">Віктор Карпенко — тренер бронзового призера XVII літніх Паралімпійських ігор 2024 року з пара пауерліфтингу Юрія Бабинця (5 тисяч гривень щомісяця).</li>
    </ul>
    <p>Згідно з «Положенням про стипендії Президента України для видатних спортсменів із паралімпійських і дефлімпійських видів спорту та їх тренерів», президентські стипендії призначаються з метою стимулювання успішних виступів на міжнародній спортивній арені, визнання вагомого внеску в розвиток спорту осіб з інвалідністю.</p>
    <p>Розміри стипендій становлять від 7 до 15 тисяч гривень, залежно від досягнень спортсменів та їхніх тренерів.</p>
    <p id="e5">Термінові новини читайте в Telegram та Viber Суспільне Луцьк. Також ми є у WhatsApp.</p>
  </document>
  <warnings>
    <warning id="e1">Message: «пауерліфтингу» - помилкове слово, виправлення: паверліфтинг. Offset: 83. Replacement: паверліфтинг</warning>
    <warning id="e2">Message: Потенційна помилка: прикметник не узгоджений з іменником: "кульової": [ж.р.: родовий] і "Олександра": [ч.р.: родовий, знахідний, ж.р.: називний] Offset: 65. Replacement: кульової Олександри, кульового Олександра, кульова Олександра</warning>
    <warning id="e3">Message: Знайдено потенційну орфографічну помилку. Offset: 8. Replacement: Пружиновий, Пружиновим, Пружинових</warning>
    <warning id="e3">Message: «пауерліфтингу» - помилкове слово, виправлення: паверліфтинг. Offset: 97. Replacement: паверліфтинг</warning>
    <warning id="e4">Message: «пауерліфтингу» - помилкове слово, виправлення: паверліфтинг. Offset: 94. Replacement: паверліфтинг</warning>
    <warning id="e5">Message: Потенційна помилка: прикметник не узгоджений з іменником: "Суспільне": [с.р.: називний, знахідний, кличний] і "Луцьк": [ч.р.: називний, знахідний] Offset: 45. Replacement: суспільний Луцьк</warning>
  </warnings>
  <errors/>
</root>
