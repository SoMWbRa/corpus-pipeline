<root>
  <metadata>
    <source>Суспільне Новини | Suspilne Novyny</source>
    <author>Марія Антоняк</author>
    <title id="w1">Якою буде погода в квітні на Буковині</title>
    <language>uk</language>
    <publication_time>2025-03-31T11:46+03:00</publication_time>
    <reference>https://suspilne.media/chernivtsi/983249-akou-bude-pogoda-v-kvitni-na-bukovini/</reference>
  </metadata>
  <document>
    <h>У квітні на Буковині очікують помірно теплу дощову погоду. На початку місяця дощитиме, а вже за тиждень можливе похолодання.</h>
    <p id="w2">Про це у коментарі Суспільному повідомила директорка обласного гідрометеоцентру Тетяна Негадайлова.</p>
    <p>За її словами, квітень прогнозують відносно теплим — на 1,5°C вище норми для цього періоду. Загалом погода буде сприятливою і з достатньою кількістю опадів.</p>
    <p>Упродовж першого тижня квітня очікують теплу погоду, без різких перепадів температури повітря. На початку місяця погода буде дещо нестійкою через вплив області низького тиску, яка наразі займає Балкани, Чорне море, і час від часу впливає на територію області.</p>
    <q id="w3">«Практично щодня, окрім пʼятниці, в області помірно дощитиме. Це будуть переважно невеликі дощі. Втримається хмарна погода з проясненням», — каже Негадайлова.</q>
    <p id="w4">Уночі температура повітря коливатиметься межах 5-10 °C тепла, в горах — 0-5 °C. Удень повітря прогріватиметься до 10-15 °C, а в пʼятницю, 4 квітня, — до 18 °C тепла.</p>
    <p>Водночас вже за тиждень, за словами синоптикині, можливе похолодання, яке точно спрогнозувати ще не можуть.</p>
    <q id="w5">«Наразі Північна Європа перебуває в холодному повітрі, в окремі дні можливі його прориви до нас. Це залежить від траєкторії циклонів. Є ймовірність такого “провалу холоду” через тиждень. Ми якраз знаходимося на перетині теплих і холодних повітряних мас. Похолодає чи ні — залежатиме від того, як пройде ця траєкторія. Тож виключати похолодання і випадання мокрого снігу ми ще не можемо. Для перехідного періоду це досить таки характерне явище», — розповіла Негадайлова.</q>
    <p id="w6">Повідомляйте про важливі події з життя вашого міста чи села команді Суспільне Чернівці — пишіть на пошту редакції новин: news.chernivtsi@suspilne.media</p>
    <p id="w7">Читайте Суспільне Чернівці у Telegram: головні новини</p>
  </document>
  <warnings>
    <warning id="w1">Message: Перед словами, що починаються на в, ф або збігом приголосних із в, ф пишемо у: «у» квітні Offset: 17. Replacement: у</warning>
    <warning id="w2">Message: Знайдено потенційну орфографічну помилку. Offset: 87. Replacement: Мегабайтова, Мегадрайвова, Негаласлива</warning>
    <warning id="w3">Message: Знайдено потенційну орфографічну помилку. Offset: 146. Replacement: Мегабайтова, Мегадрайвова, Негаласлива</warning>
    <warning id="w4">Message: Не узгоджено дієслово з іменником: "коливатиметься" (вимагає: орудний) і "межах" (мн.: місцевий) Offset: 26. Replacement: коливатиметься межами</warning>
    <warning id="w5">Message: Знайдено потенційну орфографічну помилку. Offset: 457. Replacement: Мегабайтова, Мегадрайвова, Негаласлива</warning>
    <warning id="w6">Message: Потенційна помилка: прикметник не узгоджений з іменником: "Суспільне": [с.р.: називний, знахідний] і "Чернівці": [мн.: називний, знахідний] Offset: 68. Replacement: суспільні Чернівці</warning>
    <warning id="w7">Message: Потенційна помилка: прикметник не узгоджений з іменником: "Суспільне": [с.р.: називний, знахідний, кличний] і "Чернівці": [мн.: називний, знахідний, кличний] Offset: 8. Replacement: суспільні Чернівці</warning>
  </warnings>
</root>
