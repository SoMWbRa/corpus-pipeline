<root>
  <metadata>
    <source>Суспільне Новини | Suspilne Novyny</source>
    <author>Тетяна Олексюк</author>
    <title>У восьми громадах Хмельниччини планують створити нові центри надання адмінпослуг</title>
    <language>uk</language>
    <publication_time>2025-03-25T15:00+02:00</publication_time>
    <reference>https://suspilne.media/khmelnytskiy/978883-u-vosmi-gromadah-hmelniccini-planuut-stvoriti-novi-centri-nadanna-adminposlug/</reference>
  </metadata>
  <document>
    <h>У восьми громадах Хмельницької області планують створити нові центри надання адміністративних послуг (ЦНАП), що доповнять наявні 52 філії.</h>
    <p>Про це повідомили у Хмельницькій обласній військовій адміністрації.</p>
    <p id="e1">За їх інформацією, у восьми громадах Хмельницької області – Вовковинецькій, Гвардійській, Гуківській, Закупненській, Лісовогринівецькій, Ленковецькій, Михайлюцькій та Улашанівській – планують створити центри надання адміністративних послуг (ЦНАП).</p>
    <p>«Наразі в області вже діють 52 ЦНАПи, 3 філії, 2 мобільні офіси та 83 віддалених робочих місця, але зазначені громади ще працюють над створенням власних ЦНАПів».</p>
    <p>В обласній військовій адміністрації зазначили про важливість забезпечення швидкого та зручного доступу громадян до адмінпослуг, готовність надавати підтримку громадам у цьому процесі, адже вартість створення ЦНАПів варіюється від 100 тисяч до 1,5 мільйона гривень.</p>
    <q>«Ми маємо забезпечити громадянам швидке і зручне отримання адміністративних послуг, мінімізувати бюрократію та покращити взаємодію між державними органами та місцевим самоврядуванням. ОВА готова надавати методичну допомогу громадам, сприяти залученню міжнародної технічної підтримки та допомагати у розвʼязанні організаційних питань», – наголосив Володимир Юрʼєв.</q>
    <p>Слідкуйте за новинами Суспільне Хмельницький у WhatsApp, Telegram, Viber, YouTube, Instagram, Facebook та Threads.</p>
  </document>
  <warnings>
    <warning id="e1">Message: Знайдено потенційну орфографічну помилку. Offset: 60. Replacement: Вовковецькій</warning>
    <warning id="e1">Message: Знайдено потенційну орфографічну помилку. Offset: 102. Replacement: Закупнянській</warning>
  </warnings>
  <errors/>
</root>
