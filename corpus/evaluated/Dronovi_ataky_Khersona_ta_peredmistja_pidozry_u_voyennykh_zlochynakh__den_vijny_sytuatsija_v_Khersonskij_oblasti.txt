<root>
  <metadata>
    <source>Суспільне Новини | Suspilne Novyny</source>
    <author>Катерина Бєлякова, Таміла Іванова, Аліна Мокляк, Олена Попович</author>
    <title>Дронові атаки Херсона та передмістя, підозри у воєнних злочинах. 1126 день війни: ситуація в Херсонській області</title>
    <language>uk</language>
    <publication_time>2025-03-25T07:38+02:00</publication_time>
    <reference>https://suspilne.media/kherson/978665-dronovi-ataki-hersona-ta-peredmista-pidozri-u-voennih-zlocinah-1126-den-vijni-situacia-v-hersonskij-oblasti/</reference>
  </metadata>
  <document>
    <h>1126 день повномасштабного вторгнення Росії в Україну. Російська армія продовжує обстрілювати Херсон та Херсонську область з різних видів озброєння, атакує населені пункти дронами. Водночас Сили оборони півдня ведуть контрбатарейну боротьбу, знищують командні пункти, склади, зброю та техніку військ РФ.</h>
    <h id="e1">Суспільне слідкує за всіма подіями, що відбуваються в регіоні. Інформація оновлюється. Тут читайте новини за 24 березня відеосюжети та дайджести — на YouTube Суспільне Херсон.</h>
    <h>Головне на цей час</h>
    <ul>
      <li>У Херсоні внаслідок дронової атаки РФ поранений 54-річний чоловік. Його доправили до лікарні. Російські військові скинули вибухівку з БпЛА на жителя передмістя Херсона Антонівки — чоловіка шпиталізували.</li>
      <li id="e2">Українські захисники на півдні протягом доби знищили два російські танки, девʼять артсистем, сім човнів, шість розвіддронів та 29 одиниць автобронетехніки. Ліквідували 93 окупанти.</li>
      <li>«Начальницю відділу культури» незаконної адміністрації Чаплинки засудили до девʼяти років увʼязнення з конфіскацією майна. Її визнали винною у колабораціонізмі.</li>
      <li>Оперуповноваженому спеціального загону швидкого реагування Росгвардії повідомили про підозру у вчиненні воєнного злочину. Йому загрожує до 12 років позбавлення волі.</li>
      <li>Цьогоріч на Херсонщині вдвічі збільшать площі під овочі та баштанні культури — до 10 тисяч гектарів. Це стало можливим через розмінування полів та часткове відновлення зрошення на правобережжі області.</li>
      <li id="e3">З Милового на Херсонщині поліцейські вивезли хворого 65-річного місцевого жителя. До правоохоронців звернулися медики з проханням евакуації чоловіка з ознаками інсульту.</li>
    </ul>
  </document>
  <warnings>
    <warning id="e1">Message: Потенційна помилка: прикметник не узгоджений з іменником: "Суспільне": [с.р.: називний, знахідний, кличний] і "Херсон": [ч.р.: називний, знахідний] Offset: 158. Replacement: суспільний Херсон</warning>
    <warning id="e2">Message: Знайдено потенційну орфографічну помилку. Offset: 111. Replacement: розвід дронів</warning>
    <warning id="e3">Message: «поліцейські» - помилкове слово, виправлення: поліційний, поліціянт, поліцай. Offset: 25. Replacement: поліційний, поліціянт, поліцай</warning>
  </warnings>
  <errors/>
</root>
