<root>
  <metadata>
    <source>Суспільне Новини | Suspilne Novyny</source>
    <author>Ірина Руденко</author>
    <title id="w1">На Дніпропетровщині за тиждень зареєстрували два летальних випадки від ускладнень внаслідок грипу та COVID-19</title>
    <language>uk</language>
    <publication_time>2025-03-31T12:58+03:00</publication_time>
    <reference>https://suspilne.media/dnipro/983383-na-dnipropetrovsini-za-tizden-zareestruvali-dva-letalnih-vipadki-vid-uskladnen-vnaslidok-gripu-ta-covid-19/</reference>
  </metadata>
  <document>
    <h id="w2">На Дніпропетровщині протягом тижня, з 21 по 27 березня, зареєстрували 11,3 тисячі нових випадків захворювання на гострі респіраторні вірусні інфекції (ГРВІ). 45,5% хворих — діти віком до 17 років. Зафіксовано два летальних випадки від ускладнень внаслідок грипу та COVID-19.</h>
    <p>Про це повідомляється на сайті обласного лабораторного центру МОЗ України.</p>
    <p>За даними лабцентру, у порівнянні з минулим тижнем рівень захворюваності зменшився на 29%. Епідемічний поріг по області не перевищено. Проте є незначне перевищення епідпорогу низького рівня в окремих громадах: Васильківській, Магдалинівській, Софіївській, Широківській.</p>
    <p>До закладів охорони здоровʼя госпіталізували 477 хворих, у тому числі 229 дітей.</p>
    <p id="w3">Зареєстровано два летальних випадки: один з лабораторно підтвердженим грипом В, один – з лабораторно підтвержденим COVID-19. Хворі старші 60 років мали супутні захворювання та не були щеплені проти грипу та COVID-19.</p>
    <p id="w4">Із початку епідемічного сезону проти грипу вакциновано понад 10 тисяч людей.</p>
    <p id="w5">Читайте нас у Telegram: Суспільне Дніпро</p>
  </document>
  <warnings>
    <warning id="w1">Message: «Дніпропетровщина» було перейменовано (декомунізовано у 2016) Offset: 3. Replacement: Дніпровщина</warning>
    <warning id="w2">Message: «Дніпропетровщина» було перейменовано (декомунізовано у 2016) Offset: 3. Replacement: Дніпровщина</warning>
    <warning id="w3">Message: Знайдено потенційну орфографічну помилку. Offset: 101. Replacement: підтвердженим</warning>
    <warning id="w4">Message: Після голосної та на початку речення перед приголосною (крім с, ш) вживаємо з: «з» початку Offset: 0. Replacement: З</warning>
    <warning id="w5">Message: Потенційна помилка: прикметник не узгоджений з іменником: "Суспільне": [с.р.: називний, знахідний, кличний] і "Дніпро": [ч.р.: називний, знахідний] Offset: 24. Replacement: суспільний Дніпро</warning>
  </warnings>
</root>
