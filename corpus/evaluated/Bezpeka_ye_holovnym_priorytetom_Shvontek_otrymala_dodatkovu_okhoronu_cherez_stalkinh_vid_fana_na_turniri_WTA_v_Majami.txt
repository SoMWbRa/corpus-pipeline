<root>
  <metadata>
    <source>Суспільне Новини | Suspilne Novyny</source>
    <author>Максим Гудзенко</author>
    <title id="e1">«Безпека є головним пріоритетом». Швьонтек отримала додаткову охорону через сталкінг від фана на турнірі WTA в Маямі</title>
    <language>uk</language>
    <publication_time>2025-03-26T19:03+02:00</publication_time>
    <reference>https://suspilne.media/sport/980159-bezpeka-e-golovnim-prioritetom-svontek-otrimala-dodatkovu-ohoronu-cerez-stalking-vid-fana-na-turniri-wta-v-maami/</reference>
  </metadata>
  <document>
    <h id="e2">Друга ракетка світу Іга Швьонтек зазнала переслідування від вболівальника на турнірі WTA 1000 в Маямі. Сталося це під час тренування польської тенісистки перед матчем 1/16 фіналу змагань проти бельгійки Елізе Мертенс.</h>
    <p id="e3">Чемпіонка змагань в Маямі-2022 розпочала цьогорічний турнір з другого раунду, де за два сети здолала француженку Каролін Гарсію (6:2, 7:5). У третьому колі її суперницею була Елізе Мертенс.</p>
    <p>У суботу, 22 березня, Швьонтек проводила відкрите тренування напередодні гри 1/16 фіналу турніру в Маямі. На ньому зокрема перебував вболівальник, який польською мовою вигукував образи на адресу тенісистки та її матері.</p>
    <q></q>
    <p id="e4">Після цього інциденту, Іга перемогла за два сети Мертенс у третьому колі змагань й українку Еліну Світоліну — у 1/8 фіналу.</p>
    <p id="e5">Перед чвертьфіналом турніру в Маямі представниця Швьонтек повідомила BBC Sport, що це не перший випадок хейту з боку того ж вболівальника: до цього він писав гнівні коментарі щодо польки у соцмережах.</p>
    <p>«Інцидент у Маямі, здається, став прямим переходом від вербальної агресії в інтернеті до сталкінгу в реальному житті. [Вболівальник] він був агресивним і кепкував з неї. Конструктивна критика це одна справа, але погрози, мова ворожнечі чи навіть збурення під час тренування — це зовсім інше, його ніяк не можна виправдати», — йдеться у заяві команди Швьонтек.</p>
    <p>Крім цього, представниця тенісистки розповіла, що надала інформацію про інцидент організаторам змагань, після чого їй одразу надали додаткову охорону на час турніру.</p>
    <q id="e6">«Безпека є головним пріоритетом, тому ми стежимо за Інтернетом, адже погрози, мова ненависті чи щось схоже — неприпустимо. Ми повідомили про інцидент організаторам та WTA, які негайно вжили додаткових запобіжних заходів, за що ми їм вдячні», — повідомила представниця польки.</q>
    <p id="e7">Випадок сталкінгу Швьонек не перший у тенісі в 2025 році: до цього переслідування від фана на турнірі в Дубаї в лютому зазнала чемпіонка US Open-2021 Емма Радукану. Тоді вболівальник спершу зустрів тенісистку у громадському місці, після чого на матчі щось вигукнув на адресу американки, через що вона розплакалася. Фанату заборонили відвідувати турніри WTA, а сама Радукану зізналася, що мала проблеми з диханням під час гри.</p>
    <p id="e8">У чвертьфіналі турніру WTA 1000 в Маямі Іга Швьонтек зіграє проти філіппінки Александри Еали у середу, 26 березня.</p>
  </document>
  <warnings>
    <warning id="e1">Message: Надлишковість засобів, що використовуються для передачі змісту. Ви мали на увазі «пріоритет»? Offset: 11. Replacement: пріоритет</warning>
    <warning id="e2">Message: «Іга» - помилкове слово, виправлення: ярмо. Offset: 20. Replacement: Ярмо</warning>
    <warning id="e2">Message: Знайдено потенційну орфографічну помилку. Offset: 203. Replacement: Лізе, Влізе, Белізе, Еліз, Еліза, Елізи, Елізо, Елізу, Елізі, Злізе, Релізе, Улізе, Е лізе, Еліз е</warning>
    <warning id="e3">Message: Знайдено потенційну орфографічну помилку. Offset: 175. Replacement: Лізе, Влізе, Белізе, Еліз, Еліза, Елізи, Елізо, Елізу, Елізі, Злізе, Релізе, Улізе, Е лізе, Еліз е</warning>
    <warning id="e4">Message: «Іга» - помилкове слово, виправлення: ярмо. Offset: 23. Replacement: Ярмо</warning>
    <warning id="e5">Message: Це слово є жаргонним Offset: 104. Replacement: </warning>
    <warning id="e6">Message: Надлишковість засобів, що використовуються для передачі змісту. Ви мали на увазі «пріоритет»? Offset: 11. Replacement: пріоритет</warning>
    <warning id="e7">Message: Знайдено потенційну орфографічну помилку. Offset: 18. Replacement: Швьонтек</warning>
    <warning id="e7">Message: Перед словами, що починаються на в, ф або збігом приголосних із в, ф пишемо у: «у» 2025 Offset: 45. Replacement: у</warning>
    <warning id="e7">Message: Знайдено потенційну орфографічну помилку. Offset: 155. Replacement: Раду кану</warning>
    <warning id="e7">Message: Знайдено потенційну орфографічну помилку. Offset: 365. Replacement: Раду кану</warning>
    <warning id="e8">Message: «Іга» - помилкове слово, виправлення: ярмо. Offset: 40. Replacement: Ярмо</warning>
    <warning id="e8">Message: Знайдено потенційну орфографічну помилку. Offset: 88. Replacement: Мали, Дали, Зали, Бали, Вали, Гали, Ели, Елли, Ерли, Кали, Сали, Тали, Екали, Жали, Пали, Реали, Фали, Хали, Ґали</warning>
  </warnings>
  <errors/>
</root>
