<root>
  <metadata>
    <source>Суспільне Новини | Suspilne Novyny</source>
    <author>Олег Степанюк</author>
    <title id="e1">«Отримати премію — це не фініш»: 13-ту премію Косміаді вручили художниці у Рівному</title>
    <language>uk</language>
    <publication_time>2025-03-25T18:00+02:00</publication_time>
    <reference>https://suspilne.media/rivne/978933-otrimati-premiu-ce-ne-finis-13-tu-premiu-kosmiadi-vrucili-hudoznici-u-rivnomu/</reference>
  </metadata>
  <document>
    <h id="e2">Премію імені Георгія Косміаді в галузі образотворчого мистецтва вручили у Рівному. Лауреаткою у 2025 році стала художниця, майстриня витинанки та педагогиня Тетяна Мельник. Вона понад 30 років навчає дітей образотворчого мистецтва та популяризує українські мистецькі традиції.</h>
    <p>Про це Суспільному розповіла лауреатка Тетяна Мельник.</p>
    <h id="e3">Яке значення має премія імені Георгія Косміаді для лауреатки</h>
    <p id="e4">Міська премія імені Георгія Косміаді є найвищою мистецькою нагородою в Рівному. Вона започаткована у 2013 році та вручається за значний внесок у розвиток живопису, графіки, скульптури та декоративно-прикладного мистецтва.</p>
    <q>«Отримати цю премію — це не фініш, а старт. Моє життєве кредо: “Художник повинен професійно зростати”. Тому крім роботи вчителькою, я активно займаюся мистецтвом живопису та витинці», — зазначила Тетяна Мельник.</q>
    <p id="e5">За її словами, цьогорічним рішенням журі задоволена правнучка Георгія Косміаді, яка зателефонувала, щоб дізнатися, кому присуджена премія.</p>
    <q>«Їй було приємно дізнатися, що це визнання отримав саме педагог-художник», — розповіла лауреатка.</q>
    <h>Хто така Тетяна Мельник</h>
    <p>Тетяна Мельник розповіла, що поєднує творчу діяльність із викладанням. Вона працює керівницею гуртка «Образотворчого мистецтва» у клубі «Самоцвіт», що діє при комунальному закладі «Підліткові клуби за місцем проживання» у Рівному.</p>
    <p>За її словами, для неї дуже важливо в дітях побачити творчі здібності та їх розвивати:</p>
    <q>«Я завжди любила педагогічну діяльність, люблю своїх дітей, вони мене надихають і додають крила», — зазначає вона.</q>
    <p>Окрім викладання, Тетяна Мельник активно займається витинанкою — традиційним українським мистецтвом ажурного вирізання з паперу. Вона є учасницею Всеукраїнських виставок, проводить майстер-класи та популяризує цей вид народного мистецтва.</p>
    <q>«Витинанка мене захопила ще у 2007 році. Я поїхала у Петриківку вдосконалювати розпис і там побачила Петриківську витинанку. Вона мене зачепила дуже сильно. Відтоді я почала цим займатися професійно. Проводжу майстер-класи, беру участь у фестивалях та симпозіумах», — розповіла художниця.</q>
    <h>Творчі досягнення за останні три роки</h>
    <p id="e6">Лауреаткою премії імені Георгія Косміаді Тетяна Мельник стала завдяки своєму внеску в мистецтво у Рівному:</p>
    <ul>
      <li>2022 рік — виставка живопису та витинанки «Там, де залишився спокій» в Рівненській обласній універсальній науковій бібліотеці, яку художниця презентувала разом із донькою;</li>
      <li id="e7">2023 рік — виставка «Фіранки-витинанки: від витоків до сучасності» у Рівненському краєзнавчому музеї. Там були представлені роботи мисткині та її учнів;</li>
      <li id="e8">2024 рік — персональна виставка живопису в галереї «ЄвроАрт».</li>
    </ul>
    <q>«Період війни — це складний час. Я проводила майстер-класи для дітей та дорослих, для внутрішньо переміщених осіб, родин загиблих військовослужбовців», — зазначила мисткиня.</q>
    <h>Майбутні творчі плани</h>
    <p>У найближчі місяці, зі слів Тетяни Мельник, вона працюватиме над декількома новими проєктами:</p>
    <ul>
      <li id="e9">виставка «Замки і палаци України» у Дубенському замку, яка відкриється у квітні-травні;</li>
      <li id="e10">участь у Всеукраїнському фестивалі «Українська витинанка» в місті Могилів-Подільському у травні;</li>
      <li id="e11">персональна виставка у серпні як лауреатки премії Георгія Косміаді.</li>
    </ul>
    <h id="e12">Хто такий Георгій Косміаді</h>
    <p id="e13">Георгій Косміаді — художник, архітектор, автор понад сорока художніх виставок. Народився 24 березня 1886 року.</p>
    <p id="e14">У 1918-1939 роках він жив у Рівному і викладав малювання у пʼяти тогочасних гімназіях міста. У Гамбург сімʼя Косміаді виїхала 1940 році, аби уникнути репресій радянської влади. Там художник помер у 1967. Похований в Гамбурзі.</p>
    <p id="e15">У 90-х роках XX століття, коли Україна здобула незалежність, донька Георгія Косміаді Надія вперше приїхала до Рівного. Меценатка привезла сюди колекцію картин свого батька. У 2017 році в місті з її ініціативи у Рівному відкрили памʼятник художнику й артательє Георгія Косміаді.</p>
    <p id="e16">У 2019 році після звернення спілки художників Надію Косміаді визнали почесною громадянкою Рівного. У 2022 році донька художника померла у Гамбурзі. Їй було 98 років. Рівняни прощалися з нею в арт-ательє Косміаді.</p>
    <p>Суспільне Рівне в Telegram | Viber | Instagram | WhatsApp | YouTube | Facebook | TikTok</p>
  </document>
  <warnings>
    <warning id="e1">Message: Знайдено потенційну орфографічну помилку. Offset: 46. Replacement: Космічні, Космачі, Космівці, Косміні, Косматі, Космізмі</warning>
    <warning id="e2">Message: Знайдено потенційну орфографічну помилку. Offset: 21. Replacement: Космічні, Космачі, Космівці, Косміні, Косматі, Космізмі</warning>
    <warning id="e3">Message: Знайдено потенційну орфографічну помилку. Offset: 38. Replacement: Космічні, Космачі, Космівці, Косміні, Косматі, Космізмі</warning>
    <warning id="e4">Message: Знайдено потенційну орфографічну помилку. Offset: 28. Replacement: Космічні, Космачі, Космівці, Косміні, Косматі, Космізмі</warning>
    <warning id="e5">Message: Знайдено потенційну орфографічну помилку. Offset: 70. Replacement: Космічні, Космачі, Космівці, Косміні, Косматі, Космізмі</warning>
    <warning id="e6">Message: Знайдено потенційну орфографічну помилку. Offset: 32. Replacement: Космічні, Космачі, Космівці, Косміні, Косматі, Космізмі</warning>
    <warning id="e7">Message: У значенні «початок» правильно: «джерел» Offset: 44. Replacement: джерел, початків</warning>
    <warning id="e8">Message: Знайдено потенційну орфографічну помилку. Offset: 52. Replacement: Євро Арт</warning>
    <warning id="e9">Message: Це речення не починається з великої літери. Offset: 0. Replacement: Виставка</warning>
    <warning id="e9">Message: Після голосної зі звуком і/и варто писати й або та: Замки «й» палаци, Замки «та» палаци Offset: 16. Replacement: й, та</warning>
    <warning id="e10">Message: Це речення не починається з великої літери. Offset: 0. Replacement: Участь</warning>
    <warning id="e11">Message: Це речення не починається з великої літери. Offset: 0. Replacement: Персональна</warning>
    <warning id="e11">Message: Знайдено потенційну орфографічну помилку. Offset: 58. Replacement: Космічні, Космачі, Космівці, Косміні, Косматі, Космізмі</warning>
    <warning id="e12">Message: Знайдено потенційну орфографічну помилку. Offset: 18. Replacement: Космічні, Космачі, Космівці, Косміні, Косматі, Космізмі</warning>
    <warning id="e13">Message: Знайдено потенційну орфографічну помилку. Offset: 8. Replacement: Космічні, Космачі, Космівці, Косміні, Косматі, Космізмі</warning>
    <warning id="e14">Message: Знайдено потенційну орфографічну помилку. Offset: 109. Replacement: Космічні, Космачі, Космівці, Косміні, Косматі, Космізмі</warning>
    <warning id="e15">Message: Знайдено потенційну орфографічну помилку. Offset: 76. Replacement: Космічні, Космачі, Космівці, Косміні, Косматі, Космізмі</warning>
    <warning id="e15">Message: Знайдено потенційну орфографічну помилку. Offset: 268. Replacement: Космічні, Космачі, Космівці, Косміні, Косматі, Космізмі</warning>
    <warning id="e16">Message: Знайдено потенційну орфографічну помилку. Offset: 52. Replacement: Космічні, Космачі, Космівці, Косміні, Косматі, Космізмі</warning>
    <warning id="e16">Message: Слово, написане за правописом 1992 Offset: 192. Replacement: артательє</warning>
    <warning id="e16">Message: Знайдено потенційну орфографічну помилку. Offset: 203. Replacement: Космічні, Космачі, Космівці, Косміні, Косматі, Космізмі</warning>
  </warnings>
  <errors/>
</root>
