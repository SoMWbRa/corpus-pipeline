<root>
  <metadata>
    <source>Суспільне Новини | Suspilne Novyny</source>
    <author>Надія Олейник</author>
    <title>У Житомирі помер директор територіального центру Анатолій Сахневич</title>
    <language>uk</language>
    <publication_time>2025-03-25T12:11+02:00</publication_time>
    <reference>https://suspilne.media/zhytomyr/978891-u-zitomiri-pomer-direktor-teritorialnogo-centru-anatolij-sahnevic/</reference>
  </metadata>
  <document>
    <h>25 березня 2025 року на 72-му році життя помер Анатолій Олександрович Сахневич, почесний громадянин Житомира та багаторічний керівник міського територіального центру соціального обслуговування.</h>
    <p>Про це повідомила пресслужба Житомирської міської ради.</p>
    <p id="e1">У повідомленні йдеться, що Анатолій Сахневич народився 25 листопада 1953 року в селі Ганнопіль Черняхівського району Житомирської області. Професійну діяльність розпочав у сфері соціального захисту, працюючи майстром виробничого навчання в ПТУ-інтернаті для людей з інвалідністю.</p>
    <q>«Велику частину свого життя він присвятив соціальній сфері. Протягом 30 років очолював Житомирський міський територіальний центр соціального обслуговування (надання соціальних послуг) Житомирської міської ради. Завдяки його роботі, відданості, професіоналізму та турботі про людей центр став важливим місцем підтримки для соціально вразливих категорій населення», — пише пресслужба міськради.</q>
    <p>За свою діяльність Анатолій Сахневич отримав низку відзнак, зокрема:</p>
    <ul>
      <li id="e2">звання «Заслужений працівник соціальної сфери України» (2003 рік);</li>
      <li>Грамоту Верховної Ради України (2007 рік);</li>
      <li>Почесну грамоту Міністерства праці та соціальної політики України (2008 рік);</li>
      <li>Подяку Кабінету Міністрів України (2013 рік);</li>
      <li id="e3">відзнаку президента України ювілейну медаль «25 років незалежності України» (2016 рік).</li>
    </ul>
    <p id="e4">У 2021 році Анатолію Сахневичу присвоєно звання «Почесний громадянин міста Житомира» за вагомий внесок у розвиток соціальної сфери та піклування про людей.</p>
    <p>Підписуйтеся, читайте, дивіться новини Житомирщини на наших платформах тут:</p>
    <p>Telegram | Instagram | Viber | Facebook | YouTube | WhatsApp</p>
  </document>
  <warnings>
    <warning id="e1">Message: Знайдено потенційну орфографічну помилку. Offset: 240. Replacement: </warning>
    <warning id="e2">Message: Це речення не починається з великої літери. Offset: 0. Replacement: Звання</warning>
    <warning id="e3">Message: Це речення не починається з великої літери. Offset: 0. Replacement: Відзнаку</warning>
    <warning id="e4">Message: Правильно: «надати», «надавати» Offset: 31. Replacement: надати, надавати</warning>
  </warnings>
  <errors/>
</root>
