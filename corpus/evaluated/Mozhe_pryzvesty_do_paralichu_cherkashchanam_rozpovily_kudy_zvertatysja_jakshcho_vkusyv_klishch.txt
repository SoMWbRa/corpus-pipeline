<root>
  <metadata>
    <source>Суспільне Новини | Suspilne Novyny</source>
    <author>Оксана Швед</author>
    <title id="w1">Може призвести до паралічу: черкащанам розповіли, куди звертатися якщо вкусив кліщ</title>
    <language>uk</language>
    <publication_time>2025-03-31T16:36+03:00</publication_time>
    <reference>https://suspilne.media/cherkasy/983253-moze-prizvesti-do-paralicu-cerkasanam-rozpovili-kudi-zvertatisa-akso-vkusiv-klis/</reference>
  </metadata>
  <document>
    <h id="w2">Із початку 2025 року на території Черкаської області зареєстрували 12 випадків хвороби Лайма. Ймовірно, інфікування захворілих відбулося у жовтні-листопаді минулого року. За аналогічний період 2024 року фіксували 16 випадків.</h>
    <p id="w3">Чим небезпечні кліщі, як видалити їх самостійно та де перевірити, чи інфікована тварина, яка вкусила — Суспільному розповів головний державний санітарний лікар області Володимир Папач.</p>
    <h>Коли кліщі найактивніші?</h>
    <p id="w4">За словами Володимира Папача, найчастіше сезон кліщів розпочинається у березні-квітні, коли температура ґрунту сягає 5-7 градусів тепла. Максимально активними вони стають у травні та червні.</p>
    <q>«Восени, у вересні-жовтні, паразити все ще становлять загрозу. А в листопаді їхня активність знижується через несприятливі температурні показники. Щоправда, через глобальне потепління, останнім часом нерідко можна побачити кліщів і взимку, поза періодом їхнього природного живлення», — додав медик.</q>
    <h>Де можна зустріти кліщів?</h>
    <p id="w5">За словами Володимира Папача, кліщі мешкають у лісах, парках, високій траві та навіть на присадибних ділянках.</p>
    <p>«Вони чекають на свою жертву, зачепившись за траву або гілки, а потім переповзають на тіло людини чи тварини», — пояснив він.</p>
    <h>Чим небезпечні кліщі?</h>
    <p>Кліщі — це дрібні членистоногі, які можуть бути носіями вірусів та бактерій, що викликають серйозні захворювання, пояснив головний державний санітарний лікар області. Найпоширеніші серед них:</p>
    <ul>
      <li id="w6">хвороба Лайма (бореліоз) — бактеріальна інфекція, що може спричинити ураження нервової системи, суглобів та серця.</li>
      <li id="w7">кліщовий енцефаліт — вірусне захворювання, яке може призвести до серйозних неврологічних ускладнень, зокрема, й до паралічу.</li>
    </ul>
    <h>Як уберегтися від укусів кліщів?</h>
    <p>Щоб зменшити ризик укусу кліща, слід дотримуватися таких правил:</p>
    <ul>
      <li id="w8">одягайте закритий одяг світлих кольорів, який дозволяє легко помітити кліщів;</li>
      <li id="w9, w10, w11">використовуйте репеленти з умістом діетілтолуаміду (ДЕТА) або інших ефективних речовин;</li>
      <li id="w12">уникайте високої трави та чагарників, тримайтеся відкритих стежок;</li>
      <li id="w13">після прогулянки ретельно оглядайте тіло, особливо ділянки під пахвами, за вухами, в паху та на шиї.</li>
    </ul>
    <h>Що робити, якщо вас вкусив кліщ?</h>
    <p>Якщо ви виявили кліща на шкірі, дійте наступним чином:</p>
    <ul>
      <li id="w14">використовуйте пінцет або спеціальний пристрій для видалення кліщів;</li>
      <li id="w15">захопіть кліща якомога ближче до шкіри та повільно витягніть його без різких рухів;</li>
      <li id="w16">обробіть місце укусу антисептиком;</li>
      <li id="w17">простежте за своїм самопочуттям протягом кількох тижнів. У разі появи симптомів (лихоманка, висип, слабкість) негайно зверніться до лікаря.</li>
    </ul>
    <p id="w18, w19">Якщо людину вкусив кліщ, з метою своєчасного виявлення хвороби Лайма можна провести його дослідження на природну інфікованість збудником Лайм-бореліозу, зазначив Володимир Папач.</p>
    <p>«Для проведення досліджень необхідно принести видаленого кліща до лабораторії особливо небезпечних інфекцій Черкаського обласного центру контролю та профілактики хвороб, що знаходиться за адресою: м. Черкаси, вул. Захисників України, 3, час роботи: з 8:00 до 16:00 години», — додав він.</p>
    <p>У разі виникнення запитань звертатися за телефоном: +380 (47) 236-07-16; +380 (97) 032-18-48; +380 (97) 880-17-80 (у робочий час).</p>
    <p>Читайте нас у Telegram</p>
    <p>Дивіться нас на YouTube</p>
    <p>Підписуйтеся на WhatsApp</p>
    <p>Вподобайте наш Instagram</p>
  </document>
  <warnings>
    <warning id="w1">Message: «черкащанам» — нерекомендоване слово, кращий варіант: черкасець. Offset: 28. Replacement: черкасець</warning>
    <warning id="w2">Message: Після голосної та на початку речення перед приголосною (крім с, ш) вживаємо з: «з» початку Offset: 0. Replacement: З</warning>
    <warning id="w3">Message: Знайдено потенційну орфографічну помилку. Offset: 178. Replacement: Папа, Папай, Папам, Папах, Папаю, Папая, Папає, Папаї, Пап ач</warning>
    <warning id="w4">Message: Знайдено потенційну орфографічну помилку. Offset: 22. Replacement: Папаха</warning>
    <warning id="w5">Message: Знайдено потенційну орфографічну помилку. Offset: 22. Replacement: Папаха</warning>
    <warning id="w6">Message: Це речення не починається з великої літери. Offset: 0. Replacement: Хвороба</warning>
    <warning id="w7">Message: Це речення не починається з великої літери. Offset: 0. Replacement: Кліщовий</warning>
    <warning id="w8">Message: Це речення не починається з великої літери. Offset: 0. Replacement: Одягайте</warning>
    <warning id="w9">Message: Це речення не починається з великої літери. Offset: 0. Replacement: Використовуйте</warning>
    <warning id="w10">Message: Знайдено потенційну орфографічну помилку. Offset: 35. Replacement: </warning>
    <warning id="w11">Message: Знайдено потенційну орфографічну помилку. Offset: 52. Replacement: МЕТА, ДАТА, ДЕНА, ФЕТА, БЕТА, ДЕКА, ДЕГА, ДЕМА, ДЕҐА, ЕТА, КЕТА, ЛЕТА, ПЕТА, РЕТА, ЧЕТА, ДЖЕТА, ДЗЕТА, ДИТА, ДУТА, ЗЕТА, ТЕТА</warning>
    <warning id="w12">Message: Це речення не починається з великої літери. Offset: 0. Replacement: Уникайте</warning>
    <warning id="w13">Message: Це речення не починається з великої літери. Offset: 0. Replacement: Після</warning>
    <warning id="w14">Message: Це речення не починається з великої літери. Offset: 0. Replacement: Використовуйте</warning>
    <warning id="w15">Message: Це речення не починається з великої літери. Offset: 0. Replacement: Захопіть</warning>
    <warning id="w16">Message: Це речення не починається з великої літери. Offset: 0. Replacement: Обробіть</warning>
    <warning id="w17">Message: Це речення не починається з великої літери. Offset: 0. Replacement: Простежте</warning>
    <warning id="w18">Message: Знайдено потенційну орфографічну помилку. Offset: 137. Replacement: </warning>
    <warning id="w19">Message: Знайдено потенційну орфографічну помилку. Offset: 172. Replacement: Папа, Папай, Папам, Папах, Папаю, Папая, Папає, Папаї, Пап ач</warning>
  </warnings>
</root>
