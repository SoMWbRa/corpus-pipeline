<root>
  <metadata>
    <source>Суспільне Новини | Suspilne Novyny</source>
    <author>Ольга Вагнер</author>
    <title id="w1">«Будемо навчати шукати та рятувати людей»: Тримісячне цуценя вівчарки поповнило лави «Антарєс»</title>
    <language>uk</language>
    <publication_time>2025-03-31T18:03+03:00</publication_time>
    <reference>https://suspilne.media/dnipro/982695-budemo-navcati-sukati-ta-ratuvati-ludej-trimisacne-cucena-vivcarki-popovnilo-lavi-antares/</reference>
  </metadata>
  <document>
    <h id="w2, w3">Тримісячну німецьку вівчарку на прізвисько Нікс готують шукати людей під завалами. Зараз цуценя проходить базову підготовку у пошуково-рятувальному кінологічному загоні «Антарєс». Його керівниця каже: це кропітка робота, собаку почнуть залучати щонайменше за рік та лише після того, як він пройде атестацію.</h>
    <p>Як кінологи готують цуценя до участі в рятувальних місіях — читайте у матеріалі Суспільного.</p>
    <p id="w4, w5">Керівниця загону «Антарєс» каже: зараз з Нікс займаються послухом, собаку навчають виконувати базові команди.</p>
    <p>«Ми опановуємо побутову слухняність, щоб собака була комфортною в побуті, щоб вона потім була комфортною в поїздках, щоб на неї можна було покластися і прогнозувати її поведінку», — каже Лариса Борисенко.</p>
    <p>Згодом цуценя почнуть готувати до головного в роботі пошукових собак — позначати місця, де може перебувати людина.</p>
    <p id="w6">«Мінімум рік ця собака буде готуватися ще. Її власниця, за правилами нашого загону, вже виходить в пошуково-рятувальні місії у якості асистента кінолога і напрацьовує саме там досвід», — зазначила керівниця загону.</p>
    <p id="w7">Інна, власниця Нікс, розповідає: долучилась до кінологічного загону у січні цього року. Жінка навчається разом зі своїм собакою.</p>
    <p id="w8">«Собачка швидше розуміє, ніж господарка. Мені не вистачає розкутості, аби займатися на всі 100. Собачка дуже гарна, дуже швидко все розуміє і вчиться дуже швидко всьому», — розповідає Інна Гончар.</p>
    <p id="w9">Інна каже: її собака братиме участь в пошуково-рятувальних місія лише після атестації.</p>
    <p>Автор — Андрій Логвиненко</p>
    <p id="w10">Читайте нас у Telegram: Суспільне Дніпро</p>
  </document>
  <warnings>
    <warning id="w1">Message: Знайдено потенційну орфографічну помилку. Offset: 86. Replacement: Антарес</warning>
    <warning id="w2">Message: Знайдено потенційну орфографічну помилку. Offset: 43. Replacement: Ніс, Мікс, Ніка, Ніко, Нік, Ікс, Фікс, Ніки, Зікс, НІКЗ, Нокс, Нікос, Ніку, Нікі, Нілс, Хікс, Кікс, Онікс, Нік с</warning>
    <warning id="w3">Message: Знайдено потенційну орфографічну помилку. Offset: 170. Replacement: Антарес</warning>
    <warning id="w4">Message: Знайдено потенційну орфографічну помилку. Offset: 18. Replacement: Антарес</warning>
    <warning id="w5">Message: Знайдено потенційну орфографічну помилку. Offset: 41. Replacement: Ніс, Мікс, Ніка, Ніко, Нік, Ікс, Фікс, Ніки, Зікс, НІКЗ, Нокс, Нікос, Ніку, Нікі, Нілс, Хікс, Кікс, Онікс, Нік с</warning>
    <warning id="w6">Message: Правильно: як хто/що, як кого, за кого/що, ким/чим Offset: 125. Replacement: </warning>
    <warning id="w7">Message: Знайдено потенційну орфографічну помилку. Offset: 15. Replacement: Ніс, Мікс, Ніка, Ніко, Нік, Ікс, Фікс, Ніки, Зікс, НІКЗ, Нокс, Нікос, Ніку, Нікі, Нілс, Хікс, Кікс, Онікс, Нік с</warning>
    <warning id="w8">Message: Не узгоджено дієслово з іменником: "вчиться" (вимагає: інфінітив, родовий, орудний) і "всьому" (ч.р.: давальний, с.р.: давальний, давальний) Offset: 142. Replacement: вчиться дуже швидко всім, вчиться дуже швидко всього</warning>
    <warning id="w9">Message: Потенційна помилка: прикметник не узгоджений з іменником: "пошуково-рятувальних": [мн.: родовий, знахідний (іст.), місцевий] і "місія": [ж.р.: називний] Offset: 38. Replacement: пошуково-рятувальних місій, пошуково-рятувальних місіях, пошуково-рятувальна місія</warning>
    <warning id="w10">Message: Потенційна помилка: прикметник не узгоджений з іменником: "Суспільне": [с.р.: називний, знахідний, кличний] і "Дніпро": [ч.р.: називний, знахідний] Offset: 24. Replacement: суспільний Дніпро</warning>
  </warnings>
</root>
