<root>
  <metadata>
    <source>Суспільне Новини | Suspilne Novyny</source>
    <author id="e1">Катерина Глянько</author>
    <title id="e2">В Одесі провели Другий регіональний іфтар півдня України за участі кримських татар</title>
    <language>uk</language>
    <publication_time>2025-03-26T19:41+02:00</publication_time>
    <reference>https://suspilne.media/crimea/980183-v-odesi-proveli-drugij-regionalnij-iftar-pivdna-ukraini-za-ucasti-krimskih-tatar/</reference>
  </metadata>
  <document>
    <h id="e3">В Одесі 23 березня провели другий регіональний іфтар півдня України — вечірня трапеза у священний для мусульман місяць Рамадан. У ньому взяли участь, зокрема, голова Меджлісу кримськотатарського народу Рефат Чубаров та голова громадської організації «Кримські татари Одещини» Февзі Мамутов.</h>
    <p>Читайте цей матеріал кримськотатарською</p>
    <p>Про це повідомило представництво президента України в АР Крим 26 березня.</p>
    <p id="e4">Також учасниками заходу стали муфтій Духовного управління мусульман України «Умма» Мурат Сулейманов, голова Одеської обласної військової адміністрації Олег Кіпер, голова Одеської обласної ради Григорій Діденко, генконсул Туреччини в Одесі Беркан Пахліван та заступник постійної представниці президента в АРК Денис Чистіков.</p>
    <p id="e5">«Для кримськотатарського народу, який уже понад 11 років переживає випробування через окупацію Криму російською федерацією, цінності Рамадану — милосердя, терпіння, віра — набувають особливої глибини. Іфтар — це не лише спільна трапеза, це простір солідарності. Ми маємо й надалі тримати одне одного за руку, підтримувати, не дозволяти ворогу ізолювати, розʼєднати, залякати», — заявив Чистіков.</p>
    <q></q>
    <p id="e6">Він також згадав повернення з російського полону кримської татарки Леніє Умерової та першого заступника голови Меджлісу Нарімана Джеляла. За словами заступника постійної представниці, боротьба за свободу кожного українця триває.</p>
    <p>«Від імені президента України хочу запевнити вас: питання деокупації Криму, повернення наших громадян додому та відновлення справедливості залишаються незмінними пріоритетами державної політики. Крим — це Україна, і ми не зупинимося, поки півострів не повернеться під синьо-жовтий прапор. Ініційована президентом Кримська платформа вже стала потужним міжнародним інструментом для консолідації зусиль у боротьбі за наші території та права наших людей», — зауважив він.</p>
    <p>Крім того, вечір обʼєднав військових, духовенство різних конфесій, волонтерів, активістів, представників місцевої влади та громадських організацій.</p>
    <p id="e7">Учасники іфтару зауважили на тому, що обʼєднує українців: спільна боротьба за свободу, взаємна повага між культурами та віросповіданнями, відповідальність перед тими, хто виборює спільне майбутнє. Також подія стала нагодою вчергове виявити вдячність захисникам України.</p>
    <p id="e8">Нагадаємо, що 24 березня у Києві відбувся жіночий іфтар. На вечірнє розговіння під час священного місяця Рамадан запросили кримськотатарських жінок — переселенок, дружин політвʼязнів, військових, волонтерок, активісток.</p>
    <p id="e9">Підписуйтеся на новини Суспільне Крим у Telegram, WhatsApp та Facebook</p>
  </document>
  <warnings>
    <warning id="e1">Message: Знайдено потенційну орфографічну помилку. Offset: 9. Replacement: Гляньмо, Глянь ко</warning>
    <warning id="e2">Message: Знайдено потенційну орфографічну помилку. Offset: 36. Replacement: Іштар</warning>
    <warning id="e3">Message: Знайдено потенційну орфографічну помилку. Offset: 47. Replacement: Іштар</warning>
    <warning id="e4">Message: Знайдено потенційну орфографічну помилку. Offset: 239. Replacement: Берка, Баркан</warning>
    <warning id="e4">Message: Знайдено потенційну орфографічну помилку. Offset: 246. Replacement: Павлівна, Павліва, Салліван, Пахлава</warning>
    <warning id="e4">Message: Знайдено потенційну орфографічну помилку. Offset: 314. Replacement: Чистяков</warning>
    <warning id="e5">Message: Знайдено потенційну орфографічну помилку. Offset: 201. Replacement: Іштар, Іф тар</warning>
    <warning id="e5">Message: Знайдено потенційну орфографічну помилку. Offset: 386. Replacement: Чистяков</warning>
    <warning id="e6">Message: Знайдено потенційну орфографічну помилку. Offset: 67. Replacement: Ленін, Лені, Кеніє, Легіє, Леоніє, Лініє, Леліє, Ленів, Лені є</warning>
    <warning id="e7">Message: Знайдено потенційну орфографічну помилку. Offset: 9. Replacement: стару, Катару, Ротару, гітару, катару, тару, фтору, отару, Івару, Ізару, Ікару, Індару, Інтеру, Істру, Ітаку, Ітану, Ітеру, Іштар, Житару, Отару, Петару, Ситару, Стару, Хафтару, Хітару, кіфару, ліфтеру, ситару, фару, інвару</warning>
    <warning id="e8">Message: Знайдено потенційну орфографічну помилку. Offset: 50. Replacement: Іштар</warning>
    <warning id="e9">Message: Потенційна помилка: прикметник не узгоджений з іменником: "Суспільне": [с.р.: називний, знахідний] і "Крим": [ч.р.: називний, знахідний] Offset: 23. Replacement: суспільний Крим</warning>
  </warnings>
  <errors/>
</root>
