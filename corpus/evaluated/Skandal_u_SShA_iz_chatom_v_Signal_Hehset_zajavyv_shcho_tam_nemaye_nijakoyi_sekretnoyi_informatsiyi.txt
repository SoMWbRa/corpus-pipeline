<root>
  <metadata>
    <source>Суспільне Новини | Suspilne Novyny</source>
    <author>Марія Патока, Віктор ХАРЛАМОВ</author>
    <title id="e1">Скандал у США із чатом в Signal: Гегсет заявив, що там немає «ніякої секретної інформації»</title>
    <language>uk</language>
    <publication_time>2025-03-26T18:11+02:00</publication_time>
    <reference>https://suspilne.media/980153-skandal-u-ssa-iz-catom-v-signal-gegset-zaaviv-so-tam-nemae-niakoi-sekretnoi-informacii/</reference>
  </metadata>
  <document>
    <h>Міністр оборони США Піт Гегсет відреагував на нову публікацію у The Atlantic щодо витоку даних із секретного чату чиновників адміністрації США. Він заявив, що там «немає ніякої секретної інформації».</h>
    <p>Про це Піт Гегсет написав у своєму профілі у соцмережі X.</p>
    <p id="e2">За словами Гегсета, інформація у чаті не включала імена, цілі, джерела, маршрути та місця, і тому її нібито не можна вважати секретною.</p>
    <q id="e3">«Це доводить лише одне: Джефф Голдберг ніколи не бачив плану війни чи “плану нападу” (як він зараз це називає). Навіть близько», — заявив Піт Гегсет.</q>
    <p id="e4">Раніше стало відомо, що міністр оборони Піт Гегсет поширив інформацію про вильоти американських літаків і атаки на Ємен у чаті. Гегсет поширив цю інформацію за дві години до атак збройних сил США на хуситів у Ємені 15 березня.</p>
    <p id="e5">Директорка національної розвідки США Тулсі Габбард під час слухань у комітеті з розвідки Сенату заявила, що в чаті Signal, «не було секретних даних».</p>
    <q></q>
    <p>Видання The Atlantic змінило заголовок публікації з «War Plans» на «Attack Plans».</p>
    <p>Тим часом у Білому Домі назвали ситуацію навколо витоку даних із секретного чату «шумом». Головна стратегиня адміністрації Дональда Трампа Аліна Хабба повідомила, що медіа «роздмухують шум із нічого».</p>
    <p id="e6">«Я була б рада, якби преса хоч раз зосередилася на реальних фактах та діях адміністрації», — заявила Аліна Хабба.</p>
    <h>Що відомо про секретний чат в Signal чиновників адміністрації Трампа</h>
    <p id="e7">11 березня головний редактор американського видання The Atlantic Джеффрі Голдберг отримав запит на підключення в чат в Signal від радника з нацбезпеки США Майкла Волца. Після підтвердження запиту, журналіст опинився в чаті «Houthi PC small group» (група високопосадовців з нацбезпеки США — ред.). Там представники адміністрації Дональда Трампа обговорювали удари по Ємену 15 березня.</p>
    <p id="e8">15 березня, в день атаки Ємену, міністр оборони США Гегсет надіслав повідомлення з оперативними деталями майбутніх ударів, включаючи інформацію про цілі, зброю, яку розгорнуть США і послідовність атак. Це переконало журналіста, що чат справжній.</p>
    <p id="e9">Юристи повідомили виданню The Atlantic, що дії Волца можуть порушувати американське законодавство щодо обробки інформації, повʼязаної з національною обороною.</p>
    <p>Конгресмени Демократичної партії США закликали провести слухання після того, як головний редактор The Atlantic Джеффрі Голдберг випадково потрапив до чату високопосадовців США, де обговорювали удари по Ємену.</p>
    <p id="e10">Президент США Дональд Трамп визнав, що журналіста The Atlantic Джеффрі Голдберга долучили до секретного чату в Signal. Він також заявив, що довіряє своєму раднику з нацбезпеки Майку Волцу та не звільнятиме його.</p>
    <p>Неурядова організація American Oversight напередодні подала федеральний позов у Вашингтоні проти пʼятьох високопосадовців адміністрації Дональда Трампа, які були присутні у чаті в Signal та обговорювали там деталі операції США проти бойовиків-хуситів у Ємені.</p>
    <p id="e11">Відповідачами у позові вказані: голова Пентагону Піт Гегсет, директорка нацрозвідки Тульсі Габбард, директор ЦРУ Джон Реткілфф, очільник Мінфіну Скотт Бессент, держсекретар Марко Рубіо, а також Національне управління з архівів і документації.</p>
  </document>
  <warnings>
    <warning id="e1">Message: Знайдено потенційну орфографічну помилку. Offset: 33. Replacement: Тегсет</warning>
    <warning id="e2">Message: Знайдено потенційну орфографічну помилку. Offset: 11. Replacement: Генсека, Бегета, Гелета, Герета, Гессена, Гефеста, Леггета, Геджета, Егрета, Керсета, Песета, Реглета, Тегсет, Тегсетам, Тегсетах, Тегсете, Тегсети, Тегсету, Тегсеті</warning>
    <warning id="e3">Message: Знайдено потенційну орфографічну помилку. Offset: 142. Replacement: Тегсет</warning>
    <warning id="e4">Message: Знайдено потенційну орфографічну помилку. Offset: 128. Replacement: Тегсет</warning>
    <warning id="e5">Message: Знайдено потенційну орфографічну помилку. Offset: 37. Replacement: Тутсі, Тулі, Тулії, Тусі</warning>
    <warning id="e5">Message: Знайдено потенційну орфографічну помилку. Offset: 43. Replacement: Хаббард, Габ бард</warning>
    <warning id="e6">Message: Знайдено потенційну орфографічну помилку. Offset: 107. Replacement: Хаба, Хаббл, Хаббла, Хабла, Хабіба, Хаб ба</warning>
    <warning id="e7">Message: Знайдено потенційну орфографічну помилку. Offset: 162. Replacement: Волга, Вола, Волка, Волна, Волта, Волша</warning>
    <warning id="e8">Message: Знайдено потенційну орфографічну помилку. Offset: 52. Replacement: Тегсет</warning>
    <warning id="e9">Message: Знайдено потенційну орфографічну помилку. Offset: 47. Replacement: Волга, Вола, Волка, Волна, Волта, Волша</warning>
    <warning id="e10">Message: Знайдено потенційну орфографічну помилку. Offset: 182. Replacement: Волгу, Волку, Волну, Волту, Волшу, Волу</warning>
    <warning id="e11">Message: Знайдено потенційну орфографічну помилку. Offset: 53. Replacement: Тегсет</warning>
    <warning id="e11">Message: Знайдено потенційну орфографічну помилку. Offset: 84. Replacement: Пульсі</warning>
    <warning id="e11">Message: Знайдено потенційну орфографічну помилку. Offset: 91. Replacement: Хаббард, Габ бард</warning>
    <warning id="e11">Message: Знайдено потенційну орфографічну помилку. Offset: 118. Replacement: Редкліфф</warning>
    <warning id="e11">Message: Знайдено потенційну орфографічну помилку. Offset: 151. Replacement: Бессель, Бесселю, Бесселя, Бесселі, Бессон, Бессона, Бессону, Бессоні, Гессен, Гессена, Гессене, Гессену, Гессені, Ессен, Ессена, Ессене, Ессену, Ессені, Бескет</warning>
  </warnings>
  <errors/>
</root>
