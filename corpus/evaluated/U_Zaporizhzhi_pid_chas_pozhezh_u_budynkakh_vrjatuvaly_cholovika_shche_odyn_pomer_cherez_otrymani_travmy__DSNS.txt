<root>
  <metadata>
    <source>Суспільне Новини | Suspilne Novyny</source>
    <author>Елла Філоненко</author>
    <title>У Запоріжжі під час пожеж у будинках врятували чоловіка, ще один помер через отримані травми – ДСНС</title>
    <language>uk</language>
    <publication_time>2025-03-26T12:51+02:00</publication_time>
    <reference>https://suspilne.media/zaporizhzhia/979685-u-zaporizzi-pid-cas-pozezi-u-privatnomu-budinku-vratuvali-58-ricnogo-colovika-dsns/</reference>
  </metadata>
  <document>
    <h>25 березня в Запоріжжі сталося дві пожежі, внаслідок якої одного чоловіка врятували, ще один помер через отримані травми.</h>
    <p>Про це сьогодні, 26 березня, повідомили в пресслужбі ДСНС області.</p>
    <p>Зазначають, що одна з пожеж спалахнула в приватному будинку, там горів дах житлового будинку. Загалом вогонь охопив 60 кв. м:</p>
    <q>«У ході ліквідації загоряння вогнеборці врятували 58-річного власника оселі, якого за допомогою нош винесли на вулицю та передали працівникам швидкої».</q>
    <p>Ймовірна причина пожежі – необережне поводження з вогнем під час куріння.</p>
    <p>А інша пожежа сталася у девʼятиповерховому будинку: на другому поверсі в одній з квартир горіли домашні речі:</p>
    <q>«У ході ліквідації загоряння вогнеборці врятували 91-річного власника оселі, якого за допомогою нош винесли на вулицю та передали медикам. На жаль, від отриманих травм чоловік помер у кареті швидкої допомоги».</q>
    <p>Ймовірна причина пожежі – коротке замикання електромережі. Ведеться розслідування.</p>
    <p>Підписуйтеся, дивіться та читайте головні новини Запорізької області на наших платформах:</p>
    <p>Telegram | Instagram | Viber | WhatsApp | Facebook | Youtube</p>
  </document>
</root>
