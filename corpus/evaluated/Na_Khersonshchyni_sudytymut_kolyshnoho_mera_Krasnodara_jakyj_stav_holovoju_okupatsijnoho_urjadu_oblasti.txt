<root>
  <metadata>
    <source>Суспільне Новини | Suspilne Novyny</source>
    <author>Олена Попович</author>
    <title>На Херсонщині судитимуть колишнього мера Краснодара, який став головою окупаційного уряду області</title>
    <language>uk</language>
    <publication_time>2025-03-26T14:20+02:00</publication_time>
    <reference>https://suspilne.media/kherson/979833-na-hersonsini-suditimut-kolisnogo-mera-krasnodara-akij-stav-golovou-okupacijnogo-uradu-oblasti/</reference>
  </metadata>
  <document>
    <h>Колишнього мера міста Краснодар, громадянина РФ Андрія Алексєєнка судитимуть за колабораціонізм та виправдовування тимчасової окупації території України.</h>
    <p>Про це у Facebook інформує Херсонська обласна прокуратура.</p>
    <p>Як йдеться в дописі, у березні 2023 року обвинуваченого призначили головою окупаційного «уряду Херсонської області». Він незаконно призначав на посади «заступників міністрів» та інших керівників окупаційних структур, підписував «розпорядження» та проводив засідання «уряду».</p>
    <p>Чоловік давав інтервʼю російським мас-медіа. У власному телеграм-каналі пропагував РФ та критикував українську владу, повідомили в прокуратурі.</p>
    <p id="e1">Обвинувачений перебуває під санкціями на території України, США, Швейцарії та Великобританії, йдеться в дописі. Досудове розслідування здійснює УСБ України в Херсонській області. За інкримінованими статтями, чоловіку загрожує позбавлення волі на строк до 12 років.</p>
    <p>Раніше в прокуратурі повідомляли, що двом херсонцям загрожує 12 років тюрми, їх підозрюють в посяганні на територіальну цілісність України.</p>
    <p id="e2">Підписуйтеся на новини Суспільне Херсон у WhatsApp, Facebook, Telegram, Viber, Instagram та YouTube.</p>
  </document>
  <warnings>
    <warning id="e1">Message: Знайдено потенційну орфографічну помилку. Offset: 144. Replacement: УСЕ, УСІ, УСЮ, УСЯ, ФСБ, УСТ, СБ, УСБУ, УСС, МСБ, НСБ, ССБ, УБ, УББ, УКБ, УС, УСГ, УСП, УСР, УСА, УСУ, У СБ, УС Б</warning>
    <warning id="e2">Message: Потенційна помилка: прикметник не узгоджений з іменником: "Суспільне": [с.р.: називний, знахідний] і "Херсон": [ч.р.: називний, знахідний] Offset: 23. Replacement: суспільний Херсон</warning>
  </warnings>
  <errors/>
</root>
