<root>
  <metadata>
    <source>Суспільне Новини | Suspilne Novyny</source>
    <author id="e1">Яна Тітуренко</author>
    <title>ДСНС: У Миколаєві дві дівчини отруїлися чадним газом</title>
    <language>uk</language>
    <publication_time>2025-03-25T11:01+02:00</publication_time>
    <reference>https://suspilne.media/mykolaiv/978761-dsns-u-mikolaevi-dvi-divcini-otruilisa-cadnim-gazom/</reference>
  </metadata>
  <document>
    <h>У Миколаєві через несправність газової колонки дві дівчини попередньо отруїлися чадним газом.</h>
    <p>Про це 25 березня повідомили у Головному управлінні ДСНС у Миколаївській області.</p>
    <p>За інформацією відомства, 25 березня рятувальників сповістив лікар швидкої про те, що двох дівчат 2006 року народження госпіталізували у стані середньої важкості з попереднім діагнозом — отруєння чадним газом. Воно спричинене несправністю газової колонки, повідомили в ДСНС.</p>
    <p>Надзвичайники нагадують дотримуватись правил пожежної безпеки в побуті, періодично провітрювати приміщення.</p>
    <p>«Чадний газ не має кольору та запаху, але його вплив на людину може призвести до втрати свідомості або навіть смерті. Дбайте про безпеку та регулярно перевіряйте стан газових приладів», — повідомили у ДСНС.</p>
    <h>Слідкуйте за головними новинами Миколаєва та області у WhatsApp, Telegram, Viber, YouTube, TikTok, Facebook та Instagram.</h>
  </document>
  <warnings>
    <warning id="e1">Message: Знайдено потенційну орфографічну помилку. Offset: 4. Replacement: Тітаренко, Тіторенко</warning>
  </warnings>
  <errors/>
</root>
