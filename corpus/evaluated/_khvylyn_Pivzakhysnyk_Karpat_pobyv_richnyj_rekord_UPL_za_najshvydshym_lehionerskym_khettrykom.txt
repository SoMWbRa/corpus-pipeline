<root>
  <metadata>
    <source>Суспільне Новини | Suspilne Novyny</source>
    <author>Анна Гончарова</author>
    <title id="w1">9 хвилин. Півзахисник «Карпат» побив 26-річний рекорд УПЛ за найшвидшим легіонерським хеттриком</title>
    <language>uk</language>
    <publication_time>2025-03-31T18:59+03:00</publication_time>
    <reference>https://suspilne.media/sport/983841-9-hvilin-pivzahisnik-karpat-pobiv-26-ricnij-rekord-upl-za-najsvidsim-legionerskim-hettrikom/</reference>
  </metadata>
  <document>
    <h id="w2, w3">Бразильський футболіст «Карпат» Бруніньо відзначився хеттриком у матчі 22-го туру чемпіонату України проти «Чорноморця». Поєдинок завершився розгромною перемогою львівʼян з рахунком 4:0.</h>
    <p>Перші два мʼячі бразилець забив у першому таймі, причому обидва із пенальті: реалізував одинадцятиметрові удари на 41-й та 45-й хвилині. Втретє півзахисник відзначився на старті другого тайму. На 50-й хвилині протистояння легіонер здійснив індивідуальний прохід і з дальньої відстані, з-за меж штрафного майданчика сильно пробив у правий кут воріт.</p>
    <p id="w4, w5, w6, w7">Таким чином Бруніньо забив три мʼячі у ворота «Чорноморця» з інтервалом лише у девʼять хвилин, що стало найшвидшим хеттриком легіонера в УПЛ. Попередній рекорд, який належав одразу трьом футболістам: грузину Михайлу Поцхверії, поляку Мацею Ковальчику та бразильцю Матеусу, Бруніньо перевершив на 4 хвилини.</p>
    <p id="w8, w9, w10">До того ж для Бруніньо цей хеттрик став першим у карʼєрі в УПЛ. Загалом же у поєдинку півзахисник зробив чотири результативні дії: окрім трьох голів віддав асист на Яна Костенка.</p>
    <p id="w11, w12, w13">Загалом черед усіх футболістів, які грали в чемпіонаті України, хеттрик Бруніньо став пʼятим за швидкістю реалізації. Рекорд УПЛ втримує гравець «Металіста» Віталій Пушкуца, який за чотири хвилини забив три голи у ворота «Закарпаття» у 2002 році.</p>
    <h id="w14, w15">Найшвидші хеттрики в історії УПЛ. Топ-5</h>
    <ul>
      <li id="w16">4 хвилини — Віталій Пушкуца («Металіст»), 2002 рік</li>
      <li>5 хвилин — Іван Гецко («Карпати»), 1999 рік</li>
      <li>7 хвилин — Олександр Гайдаш («Таврія»), 1997 рік</li>
      <li>8 хвилин — Олександр Гайдаш («Таврія»), 1995 рік</li>
      <li id="w17">9 хвилин — Бруніньо («Карпати»), 2025 рік</li>
    </ul>
    <q id="w18">«Бруніньо закохав у себе вболівальників. Нам важливо робити наших вболівальників щасливими. Зараз у нас було вдосталь часу на підготовку, тому сьогодні ми прагнули показати максимум. Навіть після другого гола ми бігли вперед і хотіли більшого. Ця перемога свідчить про нашу роботу», — сказав головний тренер «Карпат» Владислав Лупашко після перемоги.</q>
  </document>
  <warnings>
    <warning id="w1">Message: Неправильно написане слово. Offset: 86. Replacement: хет-триком</warning>
    <warning id="w2">Message: Знайдено потенційну орфографічну помилку. Offset: 32. Replacement: Бруні ньо</warning>
    <warning id="w3">Message: Неправильно написане слово. Offset: 53. Replacement: хет-триком</warning>
    <warning id="w4">Message: Знайдено потенційну орфографічну помилку. Offset: 12. Replacement: Бруні ньо</warning>
    <warning id="w5">Message: Неправильно написане слово. Offset: 115. Replacement: хет-триком</warning>
    <warning id="w6">Message: Знайдено потенційну орфографічну помилку. Offset: 216. Replacement: Поверсі, Піцерії, Полімерії, Похворів, Похворій, Похворію, Похворіє</warning>
    <warning id="w7">Message: Знайдено потенційну орфографічну помилку. Offset: 273. Replacement: Бруні ньо</warning>
    <warning id="w8">Message: Знайдено потенційну орфографічну помилку. Offset: 14. Replacement: Бруні ньо</warning>
    <warning id="w9">Message: Неправильно написане слово. Offset: 27. Replacement: хет-трик</warning>
    <warning id="w10">Message: Це слово є жаргонним Offset: 156. Replacement: </warning>
    <warning id="w11">Message: Неправильно написане слово. Offset: 64. Replacement: хет-трик</warning>
    <warning id="w12">Message: Знайдено потенційну орфографічну помилку. Offset: 72. Replacement: Бруні ньо</warning>
    <warning id="w13">Message: Знайдено потенційну орфографічну помилку. Offset: 165. Replacement: Пушкіна, Пушку, Пушка, Пушкаша, Пушкова, Пуштуна</warning>
    <warning id="w14">Message: Неправильно написане слово. Offset: 10. Replacement: хет-трики</warning>
    <warning id="w15">Message: За правописом 2019 компонент топ- із числівниками не поєднуваний Offset: 34. Replacement: Найкращі 5, Найбільші 5</warning>
    <warning id="w16">Message: Знайдено потенційну орфографічну помилку. Offset: 20. Replacement: Пушкіна, Пушку, Пушка, Пушкаша, Пушкова, Пуштуна</warning>
    <warning id="w17">Message: Знайдено потенційну орфографічну помилку. Offset: 11. Replacement: Бруні ньо</warning>
    <warning id="w18">Message: Знайдено потенційну орфографічну помилку. Offset: 1. Replacement: Бруні ньо</warning>
  </warnings>
</root>
