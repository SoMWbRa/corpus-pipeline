<root>
  <metadata>
    <source>Суспільне Новини | Suspilne Novyny</source>
    <author>Марʼяна Русин</author>
    <title>Збитки у 3,8 млн грн під час ремонту аеродрому «Ужгород»: керівнику підрядної організації повідомили про підозру</title>
    <language>uk</language>
    <publication_time>2025-03-25T11:38+02:00</publication_time>
    <reference>https://suspilne.media/uzhhorod/978855-zbitki-u-38-mln-grn-pid-cas-remontu-aerodromu-uzgorod-kerivniku-pidradnoi-organizacii-povidomili-pro-pidozru/</reference>
  </metadata>
  <document>
    <h>Керівника підрядної організації підозрюють у завданні державі понад 3,8 мільйона гривень збитків під час ремонту аеродрому «Ужгород». Йому може загрожувати до 12 років увʼязнення.</h>
    <p>Про це повідомили на сайті Нацполіції.</p>
    <p>За інформацією правоохоронців, приватна компанія робила капітальний ремонт покриття місць стоянки повітряних суден аеродрому. Шляхом внесенням неправдивих відомостей до офіційних документів вони заволоділи бюджетними грошима.</p>
    <p id="e1">«Ремонтні роботи підрядник проводив у 2021 році вартістю понад 43 млн грн. Щоби на цьому підзаробити, до документів внесли фіктивні дані про обсяги виконаних робіт та використаних матеріалів — вони були значно завищені. Згодом підписані керівником документи для отримання грошей відправили до облради. Різниця між профінансованими та виконаними роботами становить понад 3,8 млн грн», — йдеться у повідомленні.</p>
    <p id="e2">Чоловіку оголосили підозру за ч. 5 ст. 191Заволодіння чужим майном в особливо великих розмірах за попередньою змовою групою осіб. та ч. 1 ст. 366Службове підроблення. Кримінального кодексу України. Підозрюваному може загрожувати до 12 років увʼязнення з конфіскацією майна.</p>
    <p>Суспільне намагається звʼязатися з керівництвом аеропорту, аби дізнатися їхню позицію.</p>
    <p>Підписуйтеся на Суспільне Ужгород: Facebook, YouTube, Telegram, Viber, Instagram, Threads, WhatsApp, TikTok</p>
  </document>
  <warnings>
    <warning id="e1">Message: «підзаробити» - помилкове слово, виправлення: (трохи) заробити, підробити. Offset: 89. Replacement: (трохи) заробити, підробити</warning>
    <warning id="e2">Message: Відсутній дефіс або пробіл між числом і словом (або пропущена кома після назви вулиці, або вжито тире на позначення мінуса) Offset: 39. Replacement: 191Заволодіння</warning>
    <warning id="e2">Message: Відсутній дефіс або пробіл між числом і словом (або пропущена кома після назви вулиці, або вжито тире на позначення мінуса) Offset: 142. Replacement: 366Службове</warning>
  </warnings>
  <errors/>
</root>
