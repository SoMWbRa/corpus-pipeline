<root>
  <metadata>
    <source>Суспільне Новини | Suspilne Novyny</source>
    <author>Юрій Свиридюк</author>
    <title>Віцепрезидент США анонсував візит на Гренландію</title>
    <language>uk</language>
    <publication_time>2025-03-26T00:49+02:00</publication_time>
    <reference>https://suspilne.media/979459-viceprezident-ssa-anonsuvav-vizit-na-grenlandiu/</reference>
  </metadata>
  <document>
    <h id="e2">Віцепрезидент США Джей Ді Венс анонсував свій візит на Гренландію 28 березня. Він відвідає острів зі своєю дружиною Ушою Венс.</h>
    <p>Про це високопосадовець повідомив на сторінці у Х.</p>
    <p id="e3">У Джей Ді Венс каже, що анонс візиту Уші Венс до Гренландії викликав стільки хвилювання, що він вирішив разом із дружиною відвідати данський острів.</p>
    <q id="e1">«Там буде стільки усього цікавого, що я не хотів, аби вона розважалася на одинці, тому я поїду з нею, — каже Джей Ді Венс у відео.</q>
    <p>Віцепрезидент США заявляє, що відвідає американських військових на північно-західному узбережжі Гренландії та заодно перевірити «безпекові справи». Він каже, що «багато країн» загрожують Гренландії, використовуючи її територію та водні шляхи, щоб погрожувати США, Канада та жителям Гренландії.</p>
    <p>«Від імені Дональда Трампа я хотів би сказати, що ми відновимо безпеку народу Гренландії, тому що ми вважаємо за важливе захищати безпеку всього світу», — заявив Венс.</p>
    <p>Підсумовуючи він сказав, що лідери США та Данії набито надто довго ігнорували Гренландію.</p>
    <h>Заяви Трампа щодо Гренландії</h>
    <p id="e4">Наприкінці 2024 року Трамп сказав, що контроль над островом є «абсолютною необхідністю» для США – для національної безпеки і свободи в усьому світі. У відповідь на ці слова, премʼєр-міністр Ґренландії Муте Егеде заявив, що острів не продається.</p>
    <p id="e5">Водночас Егеде виступає за незалежність Ґренландії від Данії. Він нещодавно звинуватив Данію в геноциді через скандал із примусовою стерилізацією жінок у 1960−70-х роках. У своєму новорічному зверненні Егеде знову закликав до незалежності острова та зняття «кайданів колоніальної ери».</p>
    <p>7 січня Трамп на пресконференції не став обіцяти, що уникатиме військових чи економічних методів примусу для встановлення контролю над Ґренландією та Панамським каналом. У своїй соцмережі Truth Social Трамп також написав, що угода про приєднання Гренландії до Сполучених Штатів має відбутися, та закликав зробити цей найбільший острів у світі «знов великим».</p>
    <p>Гренландія – це найбільший острів у світі та автономна територія Данії з великими запасами корисних копалин і нафти, а також стратегічними обʼєктами, зокрема американськими.</p>
  </document>
  <warnings>
    <warning id="e1">The number of open and close quotation marks is not equal!</warning>
    <warning id="e2">Message: Знайдено потенційну орфографічну помилку. Offset: 116. Replacement: Удою, Уфою, Ушню, Укою, Упою, Урою, Ушию, Ушок</warning>
    <warning id="e3">Message: Це слово або форма є застарілою, архаїчною або діалектною. Offset: 37. Replacement: </warning>
    <warning id="e4">Message: Після голосної зі звуком і/и варто писати й або та: безпеки «й» свободи, безпеки «та» свободи Offset: 123. Replacement: й, та</warning>
    <warning id="e4">Message: Знайдено потенційну орфографічну помилку. Offset: 201. Replacement: Мате, Мете, Куте, Мите, Моте, Муре, Міте, Ауте, Буте, Дуте, Жмуте, Муже, Муле, Мусе, Мусте, Мути, Мутне, Мутр, Мучте, Нуте, Путе, Суте, Футе, Чуте, Шуте, Му те</warning>
    <warning id="e4">Message: Знайдено потенційну орфографічну помилку. Offset: 206. Replacement: Геде, Сегеде, Еге де</warning>
    <warning id="e5">Message: Знайдено потенційну орфографічну помилку. Offset: 9. Replacement: Геде, Сегеде, Еге де</warning>
    <warning id="e5">Message: Потенційна орфографічна помилка Offset: 154. Replacement: </warning>
    <warning id="e5">Message: Знайдено потенційну орфографічну помилку. Offset: 202. Replacement: Геде, Сегеде, Еге де</warning>
  </warnings>
  <errors/>
</root>
