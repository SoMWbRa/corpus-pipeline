<root>
  <metadata>
    <source>Суспільне Новини | Suspilne Novyny</source>
    <author id="e1">Анна Янько</author>
    <title>Вперше Україна застосувала «Довгий Нептун» для удару по військовому обʼєкту у Криму — Мінстратегпром України</title>
    <language>uk</language>
    <publication_time>2025-03-25T14:11+02:00</publication_time>
    <reference>https://suspilne.media/crimea/979001-vperse-ukraina-zastosuvala-dovgij-neptun-dla-udaru-po-vijskovomu-obektu-u-krimu-minstrategprom-ukraini/</reference>
  </metadata>
  <document>
    <h>Україна вперше застосувала нову крилату ракету «Довгий Нептун» для удару по військовому обʼєкту РФ у тимчасово окупованому Криму. Це озброєння також використовувалося для атаки на нафтокомплекс у Туапсе.</h>
    <p>Читайте цей матеріал кримськотатарською</p>
    <p>Про це заявив міністр із питань стратегічних галузей промисловості України Герман Сметанін в інтервʼю виданню Nettavisen.</p>
    <p>Раніше президент України Володимир Зеленський підтвердив створення нової ракети з дальністю ураження до 1000 км.</p>
    <q>«Нова українська ракета, точний удар. Дистанція – тисяча кілометрів. Дякуємо нашим українським розробникам, виробникам і військовим. Продовжуємо працювати задля забезпечення української безпеки», — написав Зеленський у Telegram.</q>
    <p>OSINT-аналітики та західні ЗМІ повідомляли, що саме «Довгий Нептун» міг вразити нафтопереробний завод у Туапсе, який розташований за 550 км від лінії бойового зіткнення.</p>
    <p id="e2">Підписуйтеся на новини Суспільне Крим у Telegram, WhatsApp та Facebook</p>
  </document>
  <warnings>
    <warning id="e1">Message: Знайдено потенційну орфографічну помилку. Offset: 5. Replacement: Анько, Янко, Яніко, Ясько, Яцько, Нянько, Янь ко</warning>
    <warning id="e2">Message: Потенційна помилка: прикметник не узгоджений з іменником: "Суспільне": [с.р.: називний, знахідний] і "Крим": [ч.р.: називний, знахідний] Offset: 23. Replacement: суспільний Крим</warning>
  </warnings>
  <errors/>
</root>
