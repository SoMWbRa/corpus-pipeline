<root>
  <metadata>
    <source>Суспільне Новини | Suspilne Novyny</source>
    <author id="e1">Ольга Шукова</author>
    <title>«Унікальна операція»: в Одесі шестимісячній дитині імплантували кардіостимулятор</title>
    <language>uk</language>
    <publication_time>2025-03-26T13:15+02:00</publication_time>
    <reference>https://suspilne.media/odesa/979763-v-odesi-sestimisacnij-ditini-proveli-operaciu-na-serci/</reference>
  </metadata>
  <document>
    <h>Фахівці з Одеської обласної клінічної лікарні провели операцію немовляті з вродженою вадою серця. Йому імплантували спеціальний електрод.</h>
    <p>Про це повідомили на сторінці медичного закладу у фейсбук.</p>
    <p id="e2">Шестимісячний пацієнт має вроджену ваду серця — Тетраду Фалло. Десять днів тому йому провели операцію. Після цього у дитини зʼявилися ускладнення, які становили загрозу для життя. За словами лікарів, його серце билося 70 разів на хвилину замість 120.</p>
    <p>25 березня пацієнту імплантували кардіостимулятор у провідну систему серця. Спеціальний електрод відновлює природний ритм серцебиття, йдеться у повідомленні.</p>
    <p>Операцію провели кардіохірурги Одеської обласної клінічної лікарні та обласної дитячої клінічної лікарні. Як зазначають лікарі, це перша у світі подібна операція:</p>
    <p id="e3">«Виконали унікальну у світі операцію, до речі по даним на сьогоднішній момент — єдину».</p>
    <p>Авторка: Єлизавета Пастух</p>
    <p>Читайте нас у Telegram, WhatsApp, Viber, Facebook та Instagram: головні новини Одеси та області</p>
  </document>
  <warnings>
    <warning id="e1">Message: Знайдено потенційну орфографічну помилку. Offset: 6. Replacement: Жукова, Шокова, Букова, Гукова, Лукова, Пукова, Чукова, Шубкова, Шумкова, Шурова, Шутова, Шухова, Тукова, Шумова</warning>
    <warning id="e2">Message: Знайдено потенційну орфографічну помилку. Offset: 56. Replacement: Алло, Палло, Фалдо</warning>
    <warning id="e3">Message: Прийменник «по» вимагає іншого відмінка: місцевий, знахідний, а знайдено: орудний, давальний, давальний (мн.) Offset: 49. Replacement: даному, данім, даного, даний, дане, даних, дані</warning>
  </warnings>
  <errors/>
</root>
