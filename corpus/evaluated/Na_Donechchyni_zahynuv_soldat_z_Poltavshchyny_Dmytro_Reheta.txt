<root>
  <metadata>
    <source>Суспільне Новини | Suspilne Novyny</source>
    <author>Катерина Люшень</author>
    <title id="e1">На Донеччині загинув солдат з Полтавщини Дмитро Регета</title>
    <language>uk</language>
    <publication_time>2025-03-26T11:51+02:00</publication_time>
    <reference>https://suspilne.media/poltava/979639-na-doneccini-zaginuv-soldat-z-poltavsini-dmitro-regeta/</reference>
  </metadata>
  <document>
    <h>Військовослужбовець з Машівської громади Дмитро Регета загинув під час захисту України від російської армії на Донеччині. Воїну було 38 років.</h>
    <p id="e2">Про це Cуспільному повідомив речник Полтавського обласного ТЦК та СП Роман Істомін.</p>
    <p>Дмитро Регета народився 27 червня 1986 року. Проживав у селищі Машівка.</p>
    <p>На військовій службі мав звання солдат. Служив оператором 1-го відділення протитанкових ракетних комплексів 152-ї окремої єгерської бригади ЗСУ.</p>
    <p>Загинув на Покровському напрямку Донецької області.</p>
    <p id="e3">«Солдат Регета Дмитро Володимирович загинув 30 вересня 2024 року під час виконання бойового завдання в районі села Михайлівка Донецької області», — повідомив Роман Істомін.</p>
    <p>«Щиро співчуваємо рідним та близьким загиблого захисника України та розділяємо біль непоправної втрати», — йдеться в повідомленні на сторінці Машівської селищної ради.</p>
    <p id="e4">Про дату та час прощання з Дмитром Регетою буде повідомлено додатково у громаді. Поховають військового на Алеї Слави центрального кладовища селища Машівка.</p>
    <p id="e5">Читайте і дивіться Суспільне Полтава на платформах:</p>
    <p>Telegram | Viber | Instagram | Twitter | YouTube | Facebook | TikTok</p>
  </document>
  <warnings>
    <warning id="e1">Message: Знайдено потенційну орфографічну помилку. Offset: 48. Replacement: Регата, Регента, Бегета, Ребета, Репета, Брегета, Реглета, Ренета, Решета</warning>
    <warning id="e2">Message: Вжито кириличні й латинські літери в одному слові Offset: 7. Replacement: Суспільному</warning>
    <warning id="e3">Message: Знайдено потенційну орфографічну помилку. Offset: 8. Replacement: Регата, Регента, Бегета, Ребета, Репета, Брегета, Реглета, Ренета, Решета</warning>
    <warning id="e4">Message: Знайдено потенційну орфографічну помилку. Offset: 35. Replacement: Бегетою, Репетою, Регатою, Ренетою</warning>
    <warning id="e5">Message: Потенційна помилка: прикметник не узгоджений з іменником: "Суспільне": [с.р.: називний, знахідний, кличний] і "Полтава": [ж.р.: називний] Offset: 19. Replacement: суспільна Полтава</warning>
  </warnings>
  <errors/>
</root>
