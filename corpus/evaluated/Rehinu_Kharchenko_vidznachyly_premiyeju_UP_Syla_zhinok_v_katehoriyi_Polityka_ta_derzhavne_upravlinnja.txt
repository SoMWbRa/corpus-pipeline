<root>
  <metadata>
    <source>Суспільне Новини | Suspilne Novyny</source>
    <author>Елла Філоненко</author>
    <title id="e1">Регіну Харченко відзначили премією «УП100: Сила жінок» в категорії «Політика та державне управління»</title>
    <language>uk</language>
    <publication_time>2025-03-26T16:33+02:00</publication_time>
    <reference>https://suspilne.media/zaporizhzhia/979937-reginu-harcenko-vidznacili-premieu-up100-sila-zinok-v-kategorii-politika-ta-derzavne-upravlinna/</reference>
  </metadata>
  <document>
    <h id="e2">Виконувачка обовʼязків міського голови Запоріжжя Регіна Харченко одна із ста українських лідерок отримала премію «Української правди 100: Сила жінок». Її відзначили в категорії «Політика та державне управління».</h>
    <p>Про це сьогодні, 26 березня, вона повідомила у своєму Телеграм-каналі.</p>
    <q>«Відзнака для мене – це ілюстрація роботи великої команди, що сьогодні працює в Запоріжжі. Безмежно вдячна всім запоріжцям, які номінували мене на цю премію як очільницю міста, що героїчно боронить своє українське майбутнє».</q>
    <p>Серед цьогорічних лауреаток – Тайра, Марта Левченко, Олександра Матвійчук, Марія Єфросиніна, Марія Мезенцева та інші.</p>
    <p>Цьогорічна премія була присвячена парамедикині «Госпітальєрів» Ірині Цибух, з позивним «Чека», котра загинула 29 травня 2024 року на Харківщині.</p>
    <h id="e3">Що відомо про премію «УП100: Сила жінок»</h>
    <p id="e4">Премія «УП100.Сила жінок» існує з 2024 року. Її мета – подякувати українкам, які своєю щоденною працею та своїм прикладом обʼєднують людей, надихають, створюють нові можливості та рухають Україну вперед.</p>
    <p>Цьогоріч сотню жінок відзначили у категоріях: «Політика та державне управління», «Суспільство», «Культура», «Захисниці», «Освіта та наука», «Креативні індустрії», «Спорт» та «Бізнес».</p>
    <p>Журі оцінювало учасниць рейтингу за такими критеріями: внесок у перемогу та розбудову української державності, вплив на суспільно-політичні процеси, лідерство, доброчесність та відстоювання прав жінок та гендерної рівності.</p>
    <p>Підписуйтеся, дивіться та читайте головні новини Запорізької області на наших платформах:</p>
    <p>Telegram | Instagram | Viber | WhatsApp | Facebook | Youtube</p>
  </document>
  <warnings>
    <warning id="e1">Message: Потенційна орфографічна помилка Offset: 36. Replacement: </warning>
    <warning id="e2">Message: Перед сполученням приголосних із початковим свистячим або шиплячим пишемо: «зі» Offset: 70. Replacement: зі</warning>
    <warning id="e3">Message: Потенційна орфографічна помилка Offset: 22. Replacement: </warning>
    <warning id="e4">Message: Потенційна орфографічна помилка Offset: 8. Replacement: </warning>
  </warnings>
  <errors/>
</root>
