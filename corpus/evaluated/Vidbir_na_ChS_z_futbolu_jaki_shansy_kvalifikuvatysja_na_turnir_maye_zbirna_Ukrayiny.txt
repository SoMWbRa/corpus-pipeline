<root>
  <metadata>
    <source>Суспільне Новини | Suspilne Novyny</source>
    <author>Євген Мороз</author>
    <title>Відбір на ЧС-2026 з футболу: які шанси кваліфікуватися на турнір має збірна України</title>
    <language>uk</language>
    <publication_time>2025-03-25T10:43+02:00</publication_time>
    <reference>https://suspilne.media/sport/978787-vidbir-na-cs-2026-z-futbolu-aki-sansi-kvalifikuvatisa-na-turnir-mae-zbirna-ukraini/</reference>
  </metadata>
  <document>
    <h>Відбір на чемпіонат світу з футболу розпочався. У шести з 12 груп відбулися перші матчі кваліфікації на турнір.</h>
    <p>Збірна України з футболу ще не розпочала свої матчі у відборі ЧС-2026. Це повʼязано з участю у плейоф Ліги націй: «синьо-жовті» у 2-матчевому протистоянні поступилися Бельгії (3:4).</p>
    <p id="e1">За підсумками матчів Ліги націй у березні визначився повний список суперників України у групі відбору на чемпіонат світу-2026. Останнім опонентом «синьо-жовтих» стала Франція, яка у чвертьфіналі Ліги націй обіграла Хорватію у серії пенальті.</p>
    <p id="e2">Аналітичний портал Football Meets Data оцінив шанси України потрапити на чемпіонат світу з футболу. Ймовірність «прямого» виходу «синьо-жовтих» на мундіаль оцінюється у 17% — гірше, ніж у фіналістів ЧС-2022 Франції (82%). Найбільші шанси в України у групі відбору посісти друге місце, яке дає право на участь у плейоф — 67%, тоді як французи, завдяки виходу у півфінал Ліги націй, вже гарантували собі плейоф відбору, навіть у разі фінішу за межами топ-2 групи.</p>
    <ol>
      <li>Франція — 82% (перше місце), 18% (плейоф)</li>
      <li>Україна — 17% (перше місце), 67% (плейоф)</li>
      <li>Ісландія — 1% (перше місце), 12% (плейоф)</li>
      <li>Азербайджан — 0.2% (перше місце), 4% (плейоф)</li>
    </ol>
    <p>Перші матчі у відборі на чемпіонат світу з футболу Україна проведе 5 та 9 вересня проти Франції та Азербайджану відповідно.</p>
  </document>
  <warnings>
    <warning id="e1">Message: Потенційна орфографічна помилка Offset: 115. Replacement: </warning>
    <warning id="e2">Message: Це слово є жаргонним Offset: 147. Replacement: </warning>
    <warning id="e2">Message: За правописом 2019 компонент топ- із числівниками не поєднуваний Offset: 449. Replacement: найкращі 2, найбільші 2</warning>
  </warnings>
  <errors/>
</root>
