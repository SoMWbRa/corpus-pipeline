<root>
  <metadata>
    <source>Суспільне Новини | Suspilne Novyny</source>
    <author>Діана Козлова</author>
    <title>Хочуть вийти на Костянтинівку. Як війська РФ штурмують на Торецькому напрямку</title>
    <language>uk</language>
    <publication_time>2025-03-26T13:13+02:00</publication_time>
    <reference>https://suspilne.media/donbas/979801-hocut-vijti-na-kostantinivku-ak-vijska-rf-sturmuut-na-toreckomu-napramku/</reference>
  </metadata>
  <document>
    <h>Російські військові на Торецькому напрямку намагаються прорватися на українські позиції частково малими піхотними групами, на деякі позиції залучають танки.</h>
    <p id="e1">Про це 26 березня повідомив в етері «Суспільне. Студія» пресофіцер 28 окремої механізованої бригади імені Лицарів Зимового Походу Євген Алхімов.</p>
    <q>«Тактику не змінюють, але на невеликому тактичному рівні до деяких хитрощів вдаються. Останнім часом деякі штурмові групи почали маскуватися під Сили оборони — використовувати зелений скотч, щоб наші дрони їх одразу не атакували. Тобто треба придивитися, підтвердити ціль, коли бачиш з дрона, що скотч зелений, то треба пересвідчитися, що це противник, а не наш піхотинець».</q>
    <p id="e2">Він уточнив, що російські війська виганяють якусь техніку, роблять «димову завісу», ця техніка відволікає певну кількість українських дронів на себе, тож під ці дії росіяни проводять штурми.</p>
    <p id="e3">«Туди завели свіжий підрозділ, цілу обʼєднану армію, проти нас зараз стоїть дивізія, це досить значні сили. Завдання — вийти на Костянтинівку вийти і далі просуватися, тому намагаються побити за будь-яку ціну. Не можуть наступати в усіх місцях одночасно, тому кількість штурмів збільшується, бо вибрали нашу зону відповідальності», — сказав військовослужбовець.</p>
    <p>Читайте всі новини Донбасу в Telegram, WhatsApp, Facebook, YouTube, TikTok, Instagram</p>
  </document>
  <warnings>
    <warning id="e1">Message: Знайдено потенційну орфографічну помилку. Offset: 136. Replacement: Алімов</warning>
    <warning id="e2">Message: «відволікає» — нерекомендоване слово, кращий варіант: відвертати, відривати. Offset: 95. Replacement: відвертати, відривати</warning>
    <warning id="e3">Message: Після голосної зі звуком і/и варто писати й або та: вийти «й» далі, вийти «та» далі Offset: 148. Replacement: й, та</warning>
  </warnings>
  <errors/>
</root>
