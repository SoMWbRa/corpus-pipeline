<root>
  <metadata>
    <source>Суспільне Новини | Suspilne Novyny</source>
    <author>Валерія Шостак</author>
    <title>У Дніпрі ремонтують будинок після влучання дрона РФ у ніч проти 27 січня: на якому етапі роботи</title>
    <language>uk</language>
    <publication_time>2025-03-26T12:06+02:00</publication_time>
    <reference>https://suspilne.media/dnipro/979717-u-dnipri-remontuut-budinok-pisla-vlucanna-drona-rf-u-nic-proti-27-sicna-na-akomu-etapi-roboti/</reference>
  </metadata>
  <document>
    <h>У Дніпрі відновлюють будинок на вулиці Новорічній, що був пошкоджений внаслідок дронових ударів по місту у ніч проти 27 січня. Станом на 25 березня, фахівці завершили ремонт ліфтового обладнання.</h>
    <p>Про це мовиться у пресрелізі міськради, який отримало Суспільне.</p>
    <p id="e1">У пошкодженому будинку замінили шафу керування ліфтом, редуктор та двигуни. Роботи виконали коштом міського бюджету. Окрім цього, фахівці встановили 43 енергозберігаючі вікна замість вибитих та 13 дверей. Наразі тривають роботи з відновлення покрівлі.</p>
    <h>Що відомо про дронову атаку на Дніпро у ніч проти 27 січня</h>
    <p>У ніч на 27 січня війська РФ вдарили дронами по Дніпру. Внаслідок атаки побиті вісім багатоповерхівок. В одній з них сталося займання, яке рятувальники загасили. У двох понівечені покрівлі. Загалом вибито більше ніж 130 вікон.</p>
    <p id="e2">Читайте нас у Telegram: Суспільне Дніпро</p>
  </document>
  <warnings>
    <warning id="e1">Message: «енергозберігаючі» - помилкове слово, виправлення: енергоощадний. Offset: 152. Replacement: енергоощадний</warning>
    <warning id="e2">Message: Потенційна помилка: прикметник не узгоджений з іменником: "Суспільне": [с.р.: називний, знахідний, кличний] і "Дніпро": [ч.р.: називний, знахідний] Offset: 24. Replacement: суспільний Дніпро</warning>
  </warnings>
  <errors/>
</root>
