<root>
  <metadata>
    <source>Суспільне Новини | Suspilne Novyny</source>
    <author>Марія Харченко</author>
    <title>Підпалили приймальню депутата Київради: поліція затримала ймовірних виконавців замовлення РФ</title>
    <language>uk</language>
    <publication_time>2025-03-25T11:42+02:00</publication_time>
    <reference>https://suspilne.media/kyiv/978803-pidpalili-prijmalnu-deputata-kiivradi-policia-zatrimala-jmovirnih-vikonavciv-zamovlenna-rf/</reference>
  </metadata>
  <document>
    <h>Правоохоронці затримали двох чоловіків, яких підозрюють у спробі підпалу приймальні депутата Київської міської ради в Подільському районі столиці.</h>
    <p>Про це повідомляє поліція Києва.</p>
    <p id="e1">Поліцейські отримали інформацію про спробу підпалу приймальні депутата Київради. На місці події виявили вибите вікно, пляшку з запальною речовиною та сліди горіння на підлозі.</p>
    <p>Оперативники встановили, що до підпалу причетні двоє чоловіків 25 та 33 років, які нещодавно приїхали до столиці. За попередньою інформацією, вони розбили ломом вікно приймальні та кинули всередину пляшку із запальною сумішшю.</p>
    <p>«Спільники діяли на замовлення представника ворожих спецслужб, який їм обіцяв щедру оплату за виконане заведення. Обіцяних грошей вони так і не отримали», — йдеться в повідомленні.</p>
    <p id="e2">Затриманим повідомили про підозру за статтямиза ч. 2 ст. 15 ч. 2 ст. 194 Кримінального кодексу України про замах правопорушення та умисне знищення або пошкодження майна шляхом підпалу. Суд обрав їм запобіжний захід у вигляді тримання під вартою. Фігурантам загрожує до 10 років позбавлення волі.</p>
    <p>Раніше повідомлялось, що правоохоронці затримали 19-річного хлопця, який нібито намагався підпалити відділення банку в Києві на замовлення російських спецслужб.</p>
  </document>
  <warnings>
    <warning id="e1">Message: «Поліцейські» - помилкове слово, виправлення: поліційний, поліціянт, поліцай. Offset: 0. Replacement: Поліційний, Поліціянт, Поліцай</warning>
    <warning id="e2">Message: Знайдено потенційну орфографічну помилку. Offset: 37. Replacement: стаття миза, статтями за</warning>
  </warnings>
  <errors/>
</root>
