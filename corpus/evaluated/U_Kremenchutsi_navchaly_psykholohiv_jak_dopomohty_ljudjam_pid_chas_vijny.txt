<root>
  <metadata>
    <source>Суспільне Новини | Suspilne Novyny</source>
    <author>Катерина Семисал, Михайло Гудим</author>
    <title>У Кременчуці навчали психологів, як допомогти людям під час війни</title>
    <language>uk</language>
    <publication_time>2025-03-26T16:10+02:00</publication_time>
    <reference>https://suspilne.media/poltava/979297-u-kremencuci-navcali-psihologiv-ak-dopomogti-ludam-pid-cas-vijni/</reference>
  </metadata>
  <document>
    <h></h>
    <h>У Кременчуці на Полтавщині місцевих психологів навчали, як правильно допомагати людям, які переживають стрес та депресію через війну. Організувала тренінги гуманітарна місія «Проліска», яка виїздить, зокрема, на місці обстрілів і допомагає постраждалим.</h>
    <p>Про це Суспільному розповіла психологиня «Проліска» Наталія Левченко.</p>
    <p>«Програма “Управління проблемами плюс” передбачає консультування дорослих, саме людей, які переживають вплив несприятливих обставин на своє життя. Саме тому зараз ми вчимо консультантів, психологів Кременчуцької громади для того, щоб вони також, як і ми, допомагали людям на безоплатній основі», – прокоментувала психолог гуманітарної місії «Проліска» Дарʼя Писаренко.</p>
    <p id="e1">Учасники тренінгу, окріем теорії, також практично відпрацьовують навички.</p>
    <p id="e2">«Ми багато працювали практично, працювали у двійках, трійках, великими групами. Ми отримали багато роздаткового матеріалу, з якими будемо далі працювати із клієнтами», – повідомив учасник тренінгу Володимир Славунік.</p>
    <p>«Коли вони у в стані депресії, тривоги або ж стресу, не мають поки можливості з цим владнати, цей тренінг дозволить людям, які пройдуть консультування за цією програмою, владнати зі своїми проблемами», – розповіла Дарʼя Писаренко.</p>
    <p>За словами організаторів, по завершенню навчання учасники мають застосувати отримані навички на практиці. Після чого отримають сертифікати консультантів, підтверджені ВООЗ.</p>
    <p id="e3">«Для того, щоб наші учасники, які прийшли навчання і отримали сертифікат консультанта, вони мають пройти ще декілька етапів, а саме: провести успішно консультації з трьома людьми, де кожна людина має відвідати сім зустрічей з консультантом. Також три групових супервізії, де кожна супервізія буде тривати по 3 години. І також відвідати індивідуальні супервізії із супервізорами, якими буду я і моя колега», – прокоментувала Наталія Левченко.</p>
    <p>Такий тренінг гуманітарна місія «Проліска» організували у Кременчуці вперше.</p>
    <p id="e4">Читайте і дивіться Суспільне Полтава на платформах:</p>
    <p>Telegram | Viber | Instagram | Twitter | YouTube | Facebook | TikTok</p>
  </document>
  <warnings>
    <warning id="e1">Message: Знайдено потенційну орфографічну помилку. Offset: 19. Replacement: окрім</warning>
    <warning id="e2">Message: Знайдено потенційну орфографічну помилку. Offset: 207. Replacement: Славу нік</warning>
    <warning id="e3">Message: Між двома голосними варто писати й: навчання «й» отримали, навчання «та» отримали Offset: 51. Replacement: й, та</warning>
    <warning id="e3">Message: Потенційна помилка: прикметник не узгоджений з іменником: "індивідуальні": [мн.: називний, знахідний (неіст.), кличний] і "супервізії": [ж.р.: родовий, давальний] Offset: 336. Replacement: індивідуальної супервізії, індивідуальній супервізії</warning>
    <warning id="e4">Message: Потенційна помилка: прикметник не узгоджений з іменником: "Суспільне": [с.р.: називний, знахідний, кличний] і "Полтава": [ж.р.: називний] Offset: 19. Replacement: суспільна Полтава</warning>
  </warnings>
  <errors/>
</root>
