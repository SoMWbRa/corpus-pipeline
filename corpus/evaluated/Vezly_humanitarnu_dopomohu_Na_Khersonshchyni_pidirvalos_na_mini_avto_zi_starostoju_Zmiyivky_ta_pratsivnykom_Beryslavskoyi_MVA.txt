<root>
  <metadata>
    <source>Суспільне Новини | Suspilne Novyny</source>
    <author>Аліна Мокляк</author>
    <title>Везли гуманітарну допомогу. На Херсонщині підірвалось на міні авто зі старостою Зміївки та працівником Бериславської МВА</title>
    <language>uk</language>
    <publication_time>2025-03-25T22:20+02:00</publication_time>
    <reference>https://suspilne.media/kherson/979407-vezli-gumanitarnu-dopomogu-na-hersonsini-pidirvalos-na-mini-avto-zi-starostou-zmiivki-ta-pracivnikom-berislavskoi-mva/</reference>
  </metadata>
  <document>
    <h id="e1">На Херсонщині підірвався на міні автомобіль із гуманітарною допомогою. Її везли жителям села староста Зміївки Микола Куривчак та працівник Бериславської МВА Олег Фенцик.</h>
    <p id="e2">Про це 25 березня повідомив у Facebook начальник Бериславської МВА Олександр Алчієв.</p>
    <p>За його інформацією, після підриву на міні, автомобіль потрапив під артилерійський обстріл. Машина пошкоджена, люди не травмовані, йдеться у дописі.</p>
    <p id="e3">«Ми також намагалися доправити гуманітарну допомогу до Берислава, проте я прийняв рішення повернути машини назад, щоб вберегти працівників. Але ми спробуємо знову трохи пізніше», — написав Алчієв.</p>
    <p>Раніше ОВА повідомляла, що російські військові 25 березня атакували дроном велосипедиста у Херсоні.</p>
    <p id="e4">Підписуйтеся на новини Суспільне Херсон у WhatsApp, Facebook, Telegram, Viber, Instagram та YouTube.</p>
  </document>
  <warnings>
    <warning id="e1">Message: Можливо, зайвий пробіл? Offset: 28. Replacement: мініавтомобіль</warning>
    <warning id="e1">Message: Знайдено потенційну орфографічну помилку. Offset: 117. Replacement: Журавчак, Кривчик, Курчак, Кримчак, Курива</warning>
    <warning id="e1">Message: Знайдено потенційну орфографічну помилку. Offset: 162. Replacement: Фейк, Сеник, Афендик, Бендик, Бенци, Геник, Генрик, Герцик, Деник, Зеник, Пенцак, Федик, Федчик, Фелик, Фенюк, Фесик, Фицик, Ченчик, Денник, Денщик, Женчик, Ленник, Ленчик, Фантик, Фени, Фертик, Фунтик, Ґеник</warning>
    <warning id="e2">Message: Знайдено потенційну орфографічну помилку. Offset: 77. Replacement: Алієв</warning>
    <warning id="e3">Message: Знайдено потенційну орфографічну помилку. Offset: 189. Replacement: Алієв</warning>
    <warning id="e4">Message: Потенційна помилка: прикметник не узгоджений з іменником: "Суспільне": [с.р.: називний, знахідний] і "Херсон": [ч.р.: називний, знахідний] Offset: 23. Replacement: суспільний Херсон</warning>
  </warnings>
  <errors/>
</root>
