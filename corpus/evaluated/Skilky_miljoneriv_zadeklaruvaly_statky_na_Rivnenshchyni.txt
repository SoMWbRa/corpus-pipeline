<root>
  <metadata>
    <source>Суспільне Новини | Suspilne Novyny</source>
    <author>Ірина Киричук, Надія Кривко</author>
    <title>Скільки мільйонерів задекларували статки на Рівненщині</title>
    <language>uk</language>
    <publication_time>2025-03-25T17:00+02:00</publication_time>
    <reference>https://suspilne.media/rivne/979141-skilki-miljoneriv-zadeklaruvali-statki-na-rivnensini/</reference>
  </metadata>
  <document>
    <h>Задекларували понад мільйон гривень доходу 82 жителі Рівненщини за 2024 рік, а 149 мільйонів з початку 2025 року. Основна частина прибутків припадає на інвестиційну діяльність та заробітки за кордоном.</h>
    <p>Про це Суспільному розповіла начальниця управління оподаткування фізичних осіб ГУ ДПС Рівненщини Віта Іванчик.</p>
    <p>Згідно з її інформацією, за минулий рік 82 жителі області задекларували статки розміром понад один мільйон гривень:</p>
    <p id="e1">«Найбільша питома вага — це інвестиційний прибуток. Це громадяни, які декларують дохід від участі в своїх фірмах, які формують капітал, виходять з капіталу, продають свої частки в статутному капіталі. І питома вага ще велика іноземних доходів. Ви розумієте, що зараз велика міграція і, відповідно, громадяни України подають декларації, декларують іноземні доходи отримані за кордоном».</p>
    <p>Віта Іванчик додала:</p>
    <p>«З метою уникнення подвійного оподаткування необхідно взяти довідки за кордоном про те, що сплачений податок там і, відповідно, тут здійснюється перерахунок. За ці два місяці поточного року вже подано 707 декларацій, задекларовано 149 мільйонів доходу і визначено до сплати податків майже 8 мільйонів до бюджету».</p>
    <p>Суспільне Рівне в Telegram | Viber | Instagram | WhatsApp | YouTube | Facebook | TikTok</p>
  </document>
  <warnings>
    <warning id="e1">Message: Перед словами, що починаються на в, ф або збігом приголосних із в, ф пишемо у: «у» своїх Offset: 98. Replacement: у</warning>
  </warnings>
  <errors/>
</root>
