<root>
  <metadata>
    <source>Суспільне Новини | Suspilne Novyny</source>
    <author>Олена Попович</author>
    <title>Сили оборони півдня за добу ліквідували 138 військових РФ та знищили танк та пʼять артсистем армії РФ</title>
    <language>uk</language>
    <publication_time>2025-03-26T10:26+02:00</publication_time>
    <reference>https://suspilne.media/kherson/979555-sili-oboroni-pivdna-za-dobu-likviduvali-138-vijskovih-rf-ta-znisili-tank-ta-pat-artsistem-armii-rf/</reference>
  </metadata>
  <document>
    <h>Українські бійці на півдні упродовж доби знищили танк, пʼять артилерійських систем армії РФ та ліквідували 138 російських окупантів.</h>
    <p>Про це у Facebook 26 березня інформують Сили оборони півдня.</p>
    <p>Також російські війська втратили три розвідувальних БпЛА, 17 одиниць автобронетехніки, 10 квадроциклів, пʼять антен звʼязку, два багі, два мотоцикли, два човни, генератор та антену управління БпЛА, йдеться в дописі.</p>
    <p>Крім того, Сили оборони півдня уразили 64 укриття та три спостережних пункти російських військ, повідомили у відомстві.</p>
    <p>Водночас на Придніпровському напрямку армія РФ здійснила один безрезультатний штурм українських позицій та завдала авіаударів по Веселому, Олександрівці та Дудчанах, йдеться в повідомленні.</p>
    <p>Раніше у Силах оборони півдня повідомляли про те, що знищили два танки та сім човнів російських окупантів.</p>
    <p id="e1">Підписуйтеся на новини Суспільне Херсон у WhatsApp, Facebook, Telegram, Viber, Instagram та YouTube.</p>
  </document>
  <warnings>
    <warning id="e1">Message: Потенційна помилка: прикметник не узгоджений з іменником: "Суспільне": [с.р.: називний, знахідний] і "Херсон": [ч.р.: називний, знахідний] Offset: 23. Replacement: суспільний Херсон</warning>
  </warnings>
  <errors/>
</root>
