<root>
  <metadata>
    <source>Суспільне Новини | Suspilne Novyny</source>
    <author>Ірина Ткач</author>
    <title>З собаками та катерами: у Черкасах дванадцяту добу шукають зниклого чоловіка</title>
    <language>uk</language>
    <publication_time>2025-03-26T12:32+02:00</publication_time>
    <reference>https://suspilne.media/cherkasy/979733-z-sobakami-ta-katerami-ratuvalniki-dvanadcatu-dobu-sukaut-zniklogo-cerkasanina/</reference>
  </metadata>
  <document>
    <h id="e1">У Черкасах продовжують пошуки 22-річного Богдана Лініченка, який зник 14 березня.</h>
    <p>Про це Суспільному повідомила речниця Головного управління нацполіції області Зоя Вовк.</p>
    <q id="e2">«Поліцейські проводять оперативно-розшукові заходи, вивчили коло спілкування молодого чоловіка, його останні контакти та опитали знайомих. Також проводиться перевірка усіх можливих місць перебування зниклого: вулиці, парки та інші громадські місця», — прокоментувала Зоя Вовк.</q>
    <p>За словами речниці, Богдан Лініченко зник 14 березня у місті Черкаси. До теперішнього часу за місцем проживання він не зʼявився і на звʼязок з родиною не виходив.</p>
    <p>Також до пошуків долучилися фахівці ДСНС, додала Зоя Вовк:</p>
    <q>«Рятувальники та водолази здійснюють пошукову операцію на річці Дніпро. Нацгвардійці обстежують зарості та берегову смугу, проте слідів чоловіка досі не виявили».</q>
    <p>Прикмети зниклого: зріст близько 180 см, худорлявої статури, волосся русяве. Особливі прикмети: родимка на лівій стороні обличчя, вище верхньої губи.</p>
    <p>Був одягнений у сині джинси та темну куртку кольору, кросівки чорного кольору.</p>
    <p id="e3">Поліцейські просять всіх, хто має будь-яку інформацію про місцеперебування черкащанина, телефонувати за номером «102», розповіла Зоя Вовк.</p>
    <p id="e4">Як розповіла у коментарі Суспільному речниця Головного управління Держслужби із надзвичайних ситуацій області Юлія Норовкова, шестеро рятувальників обстежили дно річки за допомогою робота та берегову лінію площею пів гектара.</p>
    <p>Читайте нас у Telegram</p>
    <p>Дивіться нас на YouTube</p>
    <p>Підписуйтеся на WhatsApp</p>
    <p>Вподобайте наш Instagram</p>
  </document>
  <warnings>
    <warning id="e1">Message: Знайдено потенційну орфографічну помилку. Offset: 49. Replacement: Вініченка, Лісніченка</warning>
    <warning id="e2">Message: «Поліцейські» - помилкове слово, виправлення: поліційний, поліціянт, поліцай. Offset: 1. Replacement: Поліційний, Поліціянт, Поліцай</warning>
    <warning id="e3">Message: «Поліцейські» - помилкове слово, виправлення: поліційний, поліціянт, поліцай. Offset: 0. Replacement: Поліційний, Поліціянт, Поліцай</warning>
    <warning id="e3">Message: «черкащанина» — нерекомендоване слово, кращий варіант: черкасець. Offset: 75. Replacement: черкасець</warning>
    <warning id="e4">Message: Знайдено потенційну орфографічну помилку. Offset: 115. Replacement: Воронкова, Горошкова, Зорокова, Коробкова, Короткова, Порошкова, Головкова, Городкова, Коронкова, Ножівкова, Норкова, Норовлива, Сорокова, Сорочкова</warning>
  </warnings>
  <errors/>
</root>
