<root>
  <metadata>
    <source>Суспільне Новини | Suspilne Novyny</source>
    <author>Ольга Федоренко</author>
    <title>Кадрові зміни у медзакладах Вінниці: хто став в.о. кардіоцентру і першої лікарні</title>
    <language>uk</language>
    <publication_time>2025-03-26T15:02+02:00</publication_time>
    <reference>https://suspilne.media/vinnytsia/979405-kadrovi-zmini-u-medzakladah-vinnici-hto-stav-vo-kardiocentru-i-persoi-likarni/</reference>
  </metadata>
  <document>
    <h id="e1">Костянтина Ліваковського з 25 березня призначили виконувачем обовʼязків директора Вінницького регіонального центру серцево-судинної патології.</h>
    <p>Про це Суспільному стало відомо з даних аналітичної системи YouControl.</p>
    <p id="e2">24 березня за згодою сторін звільнили попереднього директора кардіоцентру — Ігоря Данильчука. А 25 березня на сторінці Facebook Вінницької міської клінічної лікарні №1 повідомили, що Ліваковський залишив посаду директора цього медзакладу.</p>
    <p id="e3">«Натомість виконувачем обовʼязки директора ВМКЛ №1 став Олександр Банах, який до цього працював на посаді медичного директора першої лікарні і також має досвід управлінської діяльності», — повідомили у міському департаменті охорони здоровʼя.</p>
    <h id="e4">Що відомо про Костянтина Ліваковського</h>
    <p>Костянтин Ліваковський народився 22 вересня 1978 року у Ямполі на Вінниччині. У 1995 році закінчив Вінницький державний медичний університет ім. М. І. Пирогова за спеціальністю «Лікувальна справа».</p>
    <h>Трудова діяльність:</h>
    <ul>
      <li>1993- 1995 рр. — Ямпільська ЦРЛ (прийнятий на 0,5 ставки санітарки відділення переливання крові);</li>
      <li>1995-2001 рр. — навчання у Вінницькому державному медичному університеті ім. М.І Пирогова;</li>
      <li>2001-2005 рр. — проходження інтернатури у Ямпільському районному територіальному медичному обʼєднанні;</li>
      <li>2006 — переведений заступником головного лікаря по медичному обслуговуванню населення Ямпільської ЦРЛ;</li>
      <li>2006 — призначений головним спеціалістом відділу охорони здоровʼя Ямпільська районна державна адміністрація Вінницької області;</li>
      <li>2006 — заступник головного лікаря по медичному обслуговуванню населення Ямпільської центральної районної лікарні;</li>
      <li>2011-2019 рр. — головний лікар Ямпільської центральної районної лікарні;</li>
      <li>2019-2025 рр. — директор КНП «Вінницька міська клінічна лікарня №1».</li>
    </ul>
    <h id="e5">Ігор Ліваковський має такі нагороди:</h>
    <ul>
      <li id="e6">Почесна Грамота МОЗ України № 38–Кн від 18.06.2020;</li>
      <li id="e7">Подяка МОЗ Наказ МОЗ України №125-Кн від 15.06.2016;</li>
      <li>Почесні грамоти Вінницької обласної державної адміністрації та обласної ради 2013, 2016, 2018, 2019.</li>
      <li>Переможець обласного конкурсу «Людина Року 2020» в номінації «Лідер медичної галузі року»;</li>
      <li>Подяка Національної Гвардії України, 2022;</li>
      <li>Почесна грамота Вінницького національного медичного університету ім. М. І. Пирогова, 2023;</li>
      <li>Грамота департаменту охорони здоровʼя та реабілітації Вінницької обласної військової адміністрації, 2023;</li>
      <li>Подяка ДУ «Вінницький обласний центр контролю та профілактики хвороб МОЗ України», 2023.</li>
    </ul>
    <h>Що відомо про Олександра Банаха</h>
    <p>Олександр Банах народився 15 січня 1969 року в Іллінцях Вінницької області. У 1994 році закінчив Вінницький медичний інститут ім. М.І. Пирогова за спеціальністю «Лікувальна справа».</p>
    <p>З 1994 року по 1997 рік проходив інтернатуру за спеціальністю «Акушерство та гінекологія» в Міській клінічній лікарні №3.</p>
    <p id="e8">З 2003 року по 2006 рік працював лікарем-акушер-гінекологом по наданню екстреної допомоги фізіологічного відділення міської лікарні «Центр матері та дитини».</p>
    <p id="e9">З 2006 року по 2012 рік займав посаду директора пансіонату-санаторію сімейного типу.</p>
    <p id="e10">З 2013 по 2019 рік працював лікарем-акушер-гінекологом Центру первинної медико-санітарної допомоги №1 м. Вінниці та очолював первинну профспілкову організацію даного закладу.</p>
    <p id="e11">Має І категорію за спеціальністю «Акушерство та гінекологія» та спеціалізацію зі спеціальності «Організація й управління охороною здоровʼя».</p>
    <p>З 2 грудня 2019 року обіймав посаду директора комунального некомерційного підприємства «Вінницький міський клінічний пологовий будинок №1», відтак був медичним директором першої міської лікарні.</p>
    <p id="e12">Підписуйтеся на новини Суспільне Вінниця у Facebook, Telegram, Viber, Instagram, YouTube та Whatsapp</p>
  </document>
  <warnings>
    <warning id="e1">Message: Знайдено потенційну орфографічну помилку. Offset: 11. Replacement: Ліва ковського</warning>
    <warning id="e2">Message: Знайдено потенційну орфографічну помилку. Offset: 183. Replacement: Ліва ковський</warning>
    <warning id="e3">Message: Знайдено потенційну орфографічну помилку. Offset: 43. Replacement: ВКЛ, МКЛ, ЦМКЛ</warning>
    <warning id="e3">Message: Після голосної зі звуком і/и варто писати й або та: лікарні «й» також, лікарні «та» також Offset: 141. Replacement: й, та</warning>
    <warning id="e4">Message: Знайдено потенційну орфографічну помилку. Offset: 25. Replacement: Ліва ковського</warning>
    <warning id="e5">Message: Знайдено потенційну орфографічну помилку. Offset: 5. Replacement: Ліва ковський</warning>
    <warning id="e6">Message: Потенційна орфографічна помилка Offset: 30. Replacement: </warning>
    <warning id="e7">Message: Потенційна орфографічна помилка Offset: 30. Replacement: </warning>
    <warning id="e8">Message: Знайдено потенційну орфографічну помилку. Offset: 33. Replacement: </warning>
    <warning id="e9">Message: Краще: «обіймати» Offset: 24. Replacement: обіймати</warning>
    <warning id="e10">Message: Знайдено потенційну орфографічну помилку. Offset: 28. Replacement: </warning>
    <warning id="e11">Message: Вжито кириличну літеру замість латинської Offset: 4. Replacement: I</warning>
    <warning id="e12">Message: Потенційна помилка: прикметник не узгоджений з іменником: "Суспільне": [с.р.: називний, знахідний] і "Вінниця": [ж.р.: називний] Offset: 23. Replacement: суспільна Вінниця</warning>
  </warnings>
  <errors/>
</root>
