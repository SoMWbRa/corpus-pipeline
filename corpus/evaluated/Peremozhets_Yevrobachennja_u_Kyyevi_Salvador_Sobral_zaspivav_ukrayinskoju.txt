<root>
  <metadata>
    <source>Суспільне Новини | Suspilne Novyny</source>
    <author>Поліна Горлач</author>
    <title>Переможець «Євробачення-2017» у Києві Сальвадор Собрал заспівав українською</title>
    <language>uk</language>
    <publication_time>2025-03-25T18:43+02:00</publication_time>
    <reference>https://suspilne.media/culture/979317-peremozec-evrobacenni-2017-u-kievi-salvador-sobral-zaspivav-ukrainskou/</reference>
  </metadata>
  <document>
    <h id="e1">Джазова співачка з України Катерина Авдиш та португальський виконавець, переможець «Євробачення-2017» Сальвадор Собрал разом випустили пісню One Way Ticket.</h>
    <p id="e2">Катерина Авдиш — вокалістка джазового проєкту AVDYSH. Через повномасштабне вторгнення Росії їй довелося переїхати до Португалії, де вона виступала на найбільших радіостанціях та португальських телеканалах, таких як Rádio Comercial, Observador, Antena 1, SIC, RTP, TVI тощо.</p>
    <p>Вона поєднує сучасну джазову музику з автентичними елементами, не забуваючи про важливість памʼятати своє коріння, освіжаючи його сучасним баченням.</p>
    <p id="e3">Спільна пісня з Собралом One Way Ticket звучить українською мовою.</p>
    <p id="e4">Салвадор Собрал — португальський співак, переможець 62-го пісенного конкурсу «Євробачення» в Києві, на якому представляв Португалію з піснею Amar pelos dois.</p>
    <p>У 2022 році після початку російського вторгнення він розмістив у своєму Instagram відео, де виконав пісню «Обійми» гурту «Океан Ельзи», а також поділився контактами організацій, що збирають гуманітарну допомогу для українців у Португалії.</p>
    <p>Пізніше співак написав листа, де описав своє захоплення Україною та українцями:</p>
    <p>«Україна — це вільна та незалежна країна, і вона повинна залишатися такою і продовжувати розвиватись та будувати своє майбутнє. Я вважаю, що це її місія. Я чекатиму моменту, коли зможу повернутись у цю вільну країну і заспівати для цих вільних людей. Моє серце разом з українцями. Слава Україні!»</p>
    <p>Читайте нас у Facebook, Instagram і Telegram, дивіться наш YouTube і TikTok</p>
    <p id="e5">Поділіться своєю історією з Суспільне Культура. З нами можна звʼязатися у соціальних мережах та через пошту: culture@suspilne.media</p>
  </document>
  <warnings>
    <warning id="e1">Message: Знайдено потенційну орфографічну помилку. Offset: 36. Replacement: Авдит</warning>
    <warning id="e1">Message: Знайдено потенційну орфографічну помилку. Offset: 112. Replacement: Соб рал</warning>
    <warning id="e2">Message: Знайдено потенційну орфографічну помилку. Offset: 9. Replacement: Авдит</warning>
    <warning id="e3">Message: Знайдено потенційну орфографічну помилку. Offset: 16. Replacement: Соб ралом</warning>
    <warning id="e4">Message: Знайдено потенційну орфографічну помилку. Offset: 0. Replacement: Сальвадор</warning>
    <warning id="e4">Message: Знайдено потенційну орфографічну помилку. Offset: 9. Replacement: Соб рал</warning>
    <warning id="e5">Message: Потенційна помилка: прикметник не узгоджений з іменником: "Суспільне": [с.р.: називний, знахідний] і "Культура": [ж.р.: називний] Offset: 28. Replacement: суспільна Культура</warning>
  </warnings>
  <errors/>
</root>
