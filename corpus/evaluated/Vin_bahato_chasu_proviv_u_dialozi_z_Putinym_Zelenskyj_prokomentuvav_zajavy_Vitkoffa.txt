<root>
  <metadata>
    <source>Суспільне Новини | Suspilne Novyny</source>
    <author>Дмитро Михайлов, Андрій Стасюк</author>
    <title id="e1">Він багато часу провів у діалозі з Путіним: Зеленський прокоментував заяви Віткоффа</title>
    <language>uk</language>
    <publication_time>2025-03-25T19:22+02:00</publication_time>
    <reference>https://suspilne.media/979351-vin-bagato-casu-proviv-u-dialozi-z-putinim-zelenskij-prokomentuvav-zaavi-vitkoffa/</reference>
  </metadata>
  <document>
    <h id="e2">Президент Володимир Зеленський вважає, що спецпредставник президента США Стів Віткофф транслює російські наративи щодо українських територій, які окупувала Росія.</h>
    <p>Про це глава держави сказав під час пресконференції 25 березня, передає кореспондент Суспільного.</p>
    <p id="e3">«Ці меседжі дуже сильно збігаються з меседжами офіційного Кремля. І не одного разу вже ці меседжі звучали.... Я вважаю, що пан Віткофф дуже багато часу провів у діалозі з Путіним», — сказав він.</p>
    <p>Зеленський наголосив, що не було жодних законних підстав для проведення Росією референдумів на тимчасово окупованих територіях України. Він підкреслив, що ті процедури, які відбулися під назвою «референдум» не можуть бути легітимізовані, оскільки здійснювалися «під дулом зброї». Крім цього участь у цих процедурах брали так звані «мертві душі».</p>
    <p>«Тобто всі знають, що ніяких законних референдумів не було, і ніхто їх у світі не визнає. Тому, на жаль, це меседж росіян, і завжди був меседжем щодо референдуму тільки росіян», — сказав президент.</p>
    <p>Також, за його словами, у США на високому рівні розповсюджується і другий російський наратив. Йдеться про те, що українські ТОТ колись належали РФ, і Москва «передавала» їх Україні.</p>
    <p>Водночас як зазначив Зеленський, є і «певні плюси», і вони повʼязані з довірою.</p>
    <p id="e4">«Коли немає взагалі довіри до людини, то ти не віриш жодному слову. І це те, що відбуватиметься у відносинах, я дуже вірю в це, між США і РФ. Тому що вони казали Віткоффу і про безумовне закінчення війни, що вони хочуть її закінчення, безумовне припинення вогню тощо. Всі вже бачать, що безумовного припинення вогню не вийшло», — сказав президент.</p>
    <p>За його словами, всі розуміють, що Вашингтон хоче отримати результат, і він першочергово потрібен американському президенту Дональду Трампу.</p>
    <p>«І невіри росіянам через це з кожним днем буде більше... Всі їхні наративи — до них не буде довіри. Що американська сторона врешті-решт розбереться з цими наративами, що все це є брехнею. На жаль, є мінус, що все-таки багато російської інформації присутньо. Але є плюс, що потроху цей міф Путіна про бажання закінчити війну зникає», — резюмував Зеленський.</p>
    <h id="e5">Заяви Віткоффа щодо українських ТОТ</h>
    <p>Раніше спеціальний представник США з питань Близького Сходу Стів Віткофф заявляв, що жителі окупованих територій України проголосували на «референдумах» за те, щоб бути під контролем Росії. Водночас він зазначав, що ця думка поширена виключно у РФ, й підкреслював, що у цьому питанні не стає ні на бік жодної зі сторін й наголошував, що «перш за все» необхідно встановити суть проблеми.</p>
    <p>Також він казав, що ключовим фактором у врегулюванні війни між Росією та Україною є статус окупованих територій — Донбасу, Криму, Луганська, які перебувають під контролем Росії.</p>
    <p>Зеленський неодноразово заявляв, що Україна ніколи не визнаватиме окуповані території російськими.</p>
    <h>Анексія чотирьох областей України</h>
    <p>На тимчасово окупованих територіях Луганської, Донецької, Запорізької та Херсонської областей 23 вересня 2022 року розпочались, а 27 вересня завершились, псевдореферендуми про приєднання до РФ.</p>
    <p>Більшість країн заявили, що за жодних умов не визнають результатів «референдумів», які Російська Федерація намагається організувати на тимчасово окупованих територіях України, а всі причетні до них будуть притягнуті до відповідальності.</p>
    <p>30 вересня Путін затвердив ратифікацію «договорів» про «прийняття» тимчасово окупованих територій України — «ДНР», «ЛНР», Запорізької та Херсонської областей — до складу РФ і підписав федеральні конституційні закони про включення їх до складу Росії.</p>
    <p>У жовтні 2022-го у Росії опублікували новий текст конституції, куди включили українські території.</p>
  </document>
  <warnings>
    <warning id="e1">Message: Знайдено потенційну орфографічну помилку. Offset: 75. Replacement: Віктора, Вікова, Вітовта, Біткоїна, Відкоша, Вітрова, Квіткова, Виткова, Вітка, Вітко, Віткові, Вітком, Віткою, Вітова, Віточка, Віттона, Лакоффа, Біткойна, Відколка, Відкотна, Візкова, Війкова, Віконна, Віконта, Вінкова, Віскоза, Віскозна, Вітрофір, Віттова, Квіткоїда, Сіткова, Щіткова</warning>
    <warning id="e2">Message: Знайдено потенційну орфографічну помилку. Offset: 78. Replacement: Вітко, Віткові, Вітком, Віткою</warning>
    <warning id="e3">Message: Знайдено потенційну орфографічну помилку. Offset: 127. Replacement: Вітко, Віткові, Вітком, Віткою</warning>
    <warning id="e4">Message: Знайдено потенційну орфографічну помилку. Offset: 162. Replacement: Віктору, Вікову, Чіткому, Відкоту, Вітрову, Квіткову, Виткову, Вітко, Віткові, Вітком, Віткою, Вітку, Вітовту, Вітову, Віточку, Віттону, Лакоффу, Біткойну, Біткоїну, Виткому, Відколку, Відколу, Відкотну, Відкочу, Відкошу, Візкову, Війкову, Віконну, Віконту, Вінкову, Віскозну, Віскозу, Вітлуфу, Вітрофір, Вітрофіру, Віттову, Квіткоїду, Сіткову, Щіткову</warning>
    <warning id="e5">Message: Знайдено потенційну орфографічну помилку. Offset: 6. Replacement: Віктора, Вікова, Вітовта, Біткоїна, Відкоша, Вітрова, Квіткова, Виткова, Вітка, Вітко, Віткові, Вітком, Віткою, Вітова, Віточка, Віттона, Лакоффа, Біткойна, Відколка, Відкотна, Візкова, Війкова, Віконна, Віконта, Вінкова, Віскоза, Віскозна, Вітрофір, Віттова, Квіткоїда, Сіткова, Щіткова</warning>
  </warnings>
  <errors/>
</root>
