<root>
  <metadata>
    <source>Суспільне Новини | Suspilne Novyny</source>
    <author>Ірина Небесна</author>
    <title>У Тернополі почалось голосування, в які кольори забрендують громадський транспорт</title>
    <language>uk</language>
    <publication_time>2025-03-25T17:37+02:00</publication_time>
    <reference>https://suspilne.media/ternopil/979279-u-ternopoli-pocalos-golosuvanna-v-aki-kolori-zabrenduut-gromadskij-transporty/</reference>
  </metadata>
  <document>
    <h>У Тернополі розпочалось голосування за варіанти брендування громадського транспорту міста. Обрати можна з пʼяти попередньо відібраних проєктів.</h>
    <p>Про це повідомили на сайті Тернопільської міської ради.</p>
    <p>У дописі йдеться, що за понад два тижні мешканці міста, активісти та громадські організації подали 40 варіантів оформлення. З них спеціальна комісія відібрала пʼять найкращих концепцій.</p>
    <p>«Концепції брендування містять пропозиції щодо кольорового кодування, лівреї та інші дизайнерських елементів громадського транспорту. Тепер кожен мешканець Тернополя та громади може долучитися до вибору найкращого варіанту», — повідомили в міськраді.</p>
    <p>Проголосувати можна у мобільному додатку «е-Тернопіль» (розділ «Сервіси – Опитування») або на порталі е-Тернопіль. Портал мешканця.</p>
    <p>Голосування триває з 25 березня, 16:00 год по 1 квітня, 15:00 год.</p>
  </document>
</root>
