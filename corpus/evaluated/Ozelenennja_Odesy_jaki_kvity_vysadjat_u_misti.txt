<root>
  <metadata>
    <source>Суспільне Новини | Suspilne Novyny</source>
    <author id="e1">Ольга Шукова</author>
    <title>Озеленення Одеси: які квіти висадять у місті</title>
    <language>uk</language>
    <publication_time>2025-03-26T16:39+02:00</publication_time>
    <reference>https://suspilne.media/odesa/979793-ozelenenna-odesi-aki-kviti-visadat-u-misti/</reference>
  </metadata>
  <document>
    <h>В Одесі цієї весни висадять понад 1550 квадратних метрів квітників. Перші зелені зони зʼявляться на початку квітня.</h>
    <p>Про це повідомили в Одеській міськраді.</p>
    <p id="e2">Озелененням міста займається комунальне підприємство «Міськзелентрест». Квітки заздалегідь вирощують у теплицях «Троянда», які працюють цілий рік. Починаючи з вересня, відбувається закладення теплиць на наступний рік.</p>
    <p>Перші квіти висадять до Дня звільнення Одеси від нацистських загарбників.</p>
    <q>«Цьогоріч до 10 квітня планується висадити 657 кв. м квітників. Традиційно найперше весняні квіти прикрасять площу Десятого квітня, Меморіал героїчної оборони Одеси — 411 батарею та сквер Героїв Льотчиків», — йдеться у повідомленні комунальників.</q>
    <p id="e3">Пізніше весняні маргаритки, віоли та селени замінять літніми квітами — сальвією, петунією, примулою, тагетесом і агератумом</p>
    <p id="e4">На сайті публічних закупівель Prozorro є два нових тендери щодо озеленення міста. За їхніми даними, КП «Міськзелентрест» провели торги на 434,9 тис. грн (наприкінці лютого) і 3,9 млн грн (у березні) для закупівлі розсадницької продукції.</p>
    <p>Авторка: Єлизавета Пастух</p>
    <p>Читайте нас у Telegram, WhatsApp, Viber, Facebook та Instagram: головні новини Одеси та області</p>
  </document>
  <warnings>
    <warning id="e1">Message: Знайдено потенційну орфографічну помилку. Offset: 6. Replacement: Жукова, Шокова, Букова, Гукова, Лукова, Пукова, Чукова, Шубкова, Шумкова, Шурова, Шутова, Шухова, Тукова, Шумова</warning>
    <warning id="e2">Message: Знайдено потенційну орфографічну помилку. Offset: 54. Replacement: </warning>
    <warning id="e3">Message: Знайдено потенційну орфографічну помилку. Offset: 101. Replacement: Гетеном, Дантесом, Огастесом, Тартусом, Тевесом, Тетісом, агатисом, агенезом, агенсом, багетом, баретером, вагітусом, гетером, затесом, катетером, магнетосом, табесом, талесом, танатосом, тангенсом, тапетумом, тіоетером</warning>
    <warning id="e4">Message: Знайдено потенційну орфографічну помилку. Offset: 104. Replacement: </warning>
  </warnings>
  <errors/>
</root>
