<root>
  <metadata>
    <source>Суспільне Новини | Suspilne Novyny</source>
    <author>Суспільне</author>
    <title>Більше не Стахановський та Красноармійський: у Донецькій та Луганській областях 36 судів перейменували</title>
    <language>uk</language>
    <publication_time>2025-03-26T16:27+02:00</publication_time>
    <reference>https://suspilne.media/donbas/979891-bilse-ne-stahanovskij-ta-krasnoarmijskij-doneckij-ta-luganskij-oblastah-36-miscevih-zagalnih-sudiv-perejmenuvali/</reference>
  </metadata>
  <document>
    <h>У Донецькій та Луганській областях 36 місцевих загальних судів перейменували. На Донеччині 25 судів змінили назву, на Луганщині — 11.</h>
    <p>Про це йдеться у внесених змінах до закону «Про судоустрій і статус суддів» щодо зміни найменування місцевих загальних судів, який 25 березня підписав Володимир Зеленський.</p>
    <p>«Закон набирає чинності через 30 днів з дня його опублікування», — йдеться у постанові.</p>
    <p>В лютому під час другого читання за це проголосували 248 депутатів, не голосував 51.</p>
    <p>Як голосували народні обранці Луганщини</p>
    <p>За цей закон голосували депутати від Луганської області:</p>
    <ul>
      <li>Сергій Вельможний від депутатської групи «Довіра»;</li>
      <li>Олексій Кузнєцов від політичної партії «Слуга народу»;</li>
      <li>Олександр Сухов від депутатської групи «Довіра».</li>
    </ul>
    <p>Не голосували за цей закон депутати від Луганської області:</p>
    <ul>
      <li id="e1">депутатська група «Відновлення України» Олександр Лукашев;</li>
      <li id="e2">позафракційна депутатка Вікторія Гриб.</li>
    </ul>
    <p>Народний депутат від Луганщини депутатської групи «Довіра» Сергій Шахов був відсутній на засіданні, з 2023 року він у розшуку.</p>
    <p>Як голосували народні обранці Донеччини</p>
    <p>За цей закон голосували депутати від Донецької області:</p>
    <ul>
      <li id="e3">депутат депутатської групи «Відновлення України» Євген Яковенко;</li>
      <li id="e4">депутат депутатської групи «Відновлення України» Володимир Мороз.</li>
    </ul>
    <p>Не голосували за цей закон депутати від Донецької області:</p>
    <ul>
      <li id="e5">депутатська група «Відновлення України» Валерій Гнатенко.</li>
    </ul>
    <p>Народні депутати від Донецької області позафракційні Сергій Магера, Муса Магомедов й Федір Христенко та депутат депутатської групи «Відновлення України» Олександр Ковальов були відсутній на засіданні.</p>
    <h>Змінені назви судів у Донецькій області:</h>
    <ol>
      <li id="e6">Артемівський міськрайонний суд Донецької області на Бахмутський міськрайонний суд Донецької області;</li>
      <li id="e7">Димитровський міський суд Донецької області на Мирноградський міський суд Донецької області;</li>
      <li>Тельманівський районний суд Донецької області на Бойківський районний суд Донецької області;</li>
      <li id="e8">Торезький міський суд Донецької області на Чистяківський міський суд Донецької області;</li>
      <li>Володарський районний суд Донецької області на Микільський районний суд Донецької області;</li>
      <li>Дзержинський міський суд Донецької області на Торецький міський суд Донецької області;</li>
      <li>Кіровський міський суд Донецької області на Хрестівський міський суд Донецької області;</li>
      <li id="e9">Краснолиманський міський суд Донецької області на Лиманський міський суд Донецької області;</li>
      <li>Красноармійський міськрайонний суд Донецької області на Покровський міськрайонний суд Донецької області;</li>
      <li id="e10">Першотравневий районний суд Донецької області на Мангушський районний суд Донецької області;</li>
      <li id="e11">Будьоннівський районний суд міста Донецька на Богодухівський районний суд міста Донецька;</li>
      <li>Ворошиловський районний суд міста Донецька на Юзівський районний суд міста Донецька;</li>
      <li>Калінінський районний суд міста Донецька на Калинівський районний суд міста Донецька;</li>
      <li id="e12">Кіровський районний суд міста Донецька на Рутченківський районний суд міста Донецька;</li>
      <li>Куйбишевський районний суд міста Донецька на Смолянинівський районний суд міста Донецька;</li>
      <li>Ленінський районний суд міста Донецька на Олександрівський районний суд міста Донецька;</li>
      <li>Петровський районний суд міста Донецька на Вознесенський районний суд міста Донецька;</li>
      <li>Пролетарський районний суд міста Донецька на Чумаківський районний суд міста Донецька;</li>
      <li>Калінінський районний суд міста Горлівки на Кіндратівський районний суд міста Горлівки;</li>
      <li>Кіровський районний суд міста Макіївки на Грузький районний суд міста Макіївки;</li>
      <li id="e13">Совєтський районний суд міста Макіївки на Ханжонківський районний суд міста Макіївки;</li>
      <li>Червоногвардійський районний суд міста Макіївки на Берестовський районний суд міста Макіївки;</li>
      <li>Жовтневий районний суд міста Маріуполя на Центральний районний суд міста Маріуполя;</li>
      <li>Іллічівський районний суд міста Маріуполя на Кальміуський районний суд міста Маріуполя;</li>
      <li>Орджонікідзевський районний суд міста Маріуполя на Лівобережний районний суд міста Маріуполя.</li>
    </ol>
    <h>Змінені назви судів у Луганській області:</h>
    <ol>
      <li id="e14">Новопсковський районний суд Луганської області на Айдарський районний суд Луганської області;</li>
      <li id="e15">Краснодонський міськрайонний суд Луганської області на Сорокинський міськрайонний суд Луганської області;</li>
      <li>Краснолуцький міський суд Луганської області на Хрустальний міський суд Луганської області;</li>
      <li>Кіровський міський суд Луганської області на Голубівський міський суд Луганської області;</li>
      <li>Стахановський міський суд Луганської області на Кадіївський міський суд Луганської області;</li>
      <li id="e16">Первомайський міський суд Луганської області на Сокологірський міський суд Луганської області;</li>
      <li>Свердловський міський суд Луганської області на Довжанський міський суд Луганської області;</li>
      <li id="e17">Сєвєродонецький міський суд Луганської області на Сіверськодонецький міський суд Луганської області;</li>
      <li id="e18">Артемівський районний суд міста Луганська на Вільхівський районний суд міста Луганська;</li>
      <li id="e19">Жовтневий районний суд міста Луганська на Вергунський районний суд міста Луганська;</li>
      <li>Ленінський районний суд міста Луганська на Заводський районний суд міста Луганська;</li>
    </ol>
    <p>Читайте всі новини Донбасу в Telegram, WhatsApp, Facebook, YouTube, TikTok, Instagram</p>
  </document>
  <warnings>
    <warning id="e1">Message: Це речення не починається з великої літери. Offset: 0. Replacement: Депутатська</warning>
    <warning id="e1">Message: Знайдено потенційну орфографічну помилку. Offset: 50. Replacement: Лукашева, Лукашеве, Лукашеву, Лукашеві, Лукашем, Лукашов, Лукашів</warning>
    <warning id="e2">Message: Це речення не починається з великої літери. Offset: 0. Replacement: Позафракційна</warning>
    <warning id="e3">Message: Це речення не починається з великої літери. Offset: 0. Replacement: Депутат</warning>
    <warning id="e4">Message: Це речення не починається з великої літери. Offset: 0. Replacement: Депутат</warning>
    <warning id="e5">Message: Це речення не починається з великої літери. Offset: 0. Replacement: Депутатська</warning>
    <warning id="e6">Message: «артемівський» було перейменовано (декомунізовано у 2016) Offset: 0. Replacement: бахмутський</warning>
    <warning id="e7">Message: Знайдено потенційну орфографічну помилку. Offset: 47. Replacement: Виноградський, Милоградський</warning>
    <warning id="e8">Message: Знайдено потенційну орфографічну помилку. Offset: 43. Replacement: Кістяківський, Чистилівський</warning>
    <warning id="e9">Message: «краснолиманський» було перейменовано (декомунізовано у 2016) Offset: 0. Replacement: лиманський</warning>
    <warning id="e10">Message: «Мангушський» — нерекомендоване слово, кращий варіант: мангуський. Offset: 49. Replacement: Мангуський</warning>
    <warning id="e11">Message: Знайдено потенційну орфографічну помилку. Offset: 0. Replacement: Будьонівський</warning>
    <warning id="e12">Message: Знайдено потенційну орфографічну помилку. Offset: 42. Replacement: Рубченківський</warning>
    <warning id="e13">Message: Знайдено потенційну орфографічну помилку. Offset: 42. Replacement: Ханенківський</warning>
    <warning id="e14">Message: «новопсковський» було перейменовано (декомунізовано 2024) Offset: 0. Replacement: айдарський</warning>
    <warning id="e15">Message: «краснодонський» було перейменовано (декомунізовано у 2016) Offset: 0. Replacement: сорокинський</warning>
    <warning id="e16">Message: «Первомайський» було перейменовано (декомунізовано 2024) Offset: 0. Replacement: Златопіль, паланський, сокологірський, гуляй-степський, златопільський</warning>
    <warning id="e17">Message: «сєвєродонецький» було перейменовано (декомунізовано 2024) Offset: 0. Replacement: сіверськодонецький</warning>
    <warning id="e18">Message: «артемівський» було перейменовано (декомунізовано у 2016) Offset: 0. Replacement: бахмутський</warning>
    <warning id="e19">Message: Знайдено потенційну орфографічну помилку. Offset: 42. Replacement: Вер гунський</warning>
  </warnings>
  <errors/>
</root>
