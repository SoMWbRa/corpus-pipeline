<root>
  <metadata>
    <source>Суспільне Новини | Suspilne Novyny</source>
    <author id="e1">Олена Парай</author>
    <title>Водія затисло в авто: в аварії на Волині травмувався 39-річний чоловік</title>
    <language>uk</language>
    <publication_time>2025-03-25T10:06+02:00</publication_time>
    <reference>https://suspilne.media/lutsk/978749-vodia-zatislo-v-avto-v-avarii-na-volini-travmuvavsa-39-ricnij-colovik/</reference>
  </metadata>
  <document>
    <h>Внаслідок аварії на автодорозі біля Горохова Луцького району травмувався 39-річний водій, його затисло в авто. Нині чоловік у реанімації.</h>
    <p id="e2">ДТП сталася напередодні ввечері, розповіла Суспільному 25 березня інспекторка сектору комунікації Нацполіції Волині Марина Балдич.</p>
    <p>Травмований — з села Пірванче. За даними правоохоронців, під час маневру обгону він не впорався з керуванням автомобілем Ford, зʼїхав з дороги та перекинувся.</p>
    <p>Внаслідок аварії водія затисло в авто, чоловіка звільнили рятувальники.</p>
    <p>На місці ДТП працювали слідчі. Нині вирішується питання про внесення відомостей до Єдиного реєстру досудових розслідувань за ст. 286 Кримінального кодексу України. Йдеться про порушення правил безпеки дорожнього руху.</p>
    <p id="e3">Термінові новини читайте в Telegram та Viber Суспільне Луцьк. Також ми є у WhatsApp.</p>
  </document>
  <warnings>
    <warning id="e1">Message: Знайдено потенційну орфографічну помилку. Offset: 6. Replacement: Пара, Пари, Парад, Парки, Паради, Парами, Парти, Парам, Парах, Сарай, Падай, Парми, Парій, Пацай, Шарай, Варай, Карай, Нарай, Палай, Папай, Параф, Парафи, Параш, Парси, Паруй, Патрай, Порай, Па рай, Пар ай, Пара й</warning>
    <warning id="e2">Message: Знайдено потенційну орфографічну помилку. Offset: 123. Replacement: Бали, Банди, Балки, Бандит, Галич, Балади, Бабич, Барди, Балти, Байди, Балай, Балдін, Балик, Балин, Баличі, Будич, Булич, Білич, Магдич, Мандич, Младич, Найдич, Палич, Радич, Тадич, Балдів, Балдій, Балдію, Балдіє, Балуй, Балій, Владич, Фалди</warning>
    <warning id="e3">Message: Потенційна помилка: прикметник не узгоджений з іменником: "Суспільне": [с.р.: називний, знахідний, кличний] і "Луцьк": [ч.р.: називний, знахідний] Offset: 45. Replacement: суспільний Луцьк</warning>
  </warnings>
  <errors/>
</root>
