<root>
  <metadata>
    <source>Суспільне Новини | Suspilne Novyny</source>
    <author>Наталія Сарафанова</author>
    <title id="e1">Понад три роки боронив Херсонщину. На Кіровоградщині попрощалися з бійцем Юрієм Бораком</title>
    <language>uk</language>
    <publication_time>2025-03-26T19:30+02:00</publication_time>
    <reference>https://suspilne.media/kropyvnytskiy/980189-ponad-tri-roki-boroniv-hersonsinu-na-kirovogradsini-poprosalisa-z-bijcem-uriem-borakom/</reference>
  </metadata>
  <document>
    <h id="e2">У селі Марʼянопіль Новоукраїнського району Кіровоградської області попрощалися із бійцем Юрієм Бораком. Чоловік загинув у Херсонській області. Йому було 54 роки.</h>
    <p>Про це повідомили на Facebook-сторінці Новоукраїнської міської ради.</p>
    <p>Юрій Борак народився 20 січня 1971 року у селі Марʼянопіль. Після закінчення школи здобув професію у Новоукраїнському ПТУ №40.</p>
    <p id="e3">Пройшов строкову військову службу, після якої працював електрозварювальником, водієм, трудився у сільському господарстві та на гірничо-видобувному підприємстві.</p>
    <p>Став на захист України з перших днів повномасштабної війни. У складі Новоукраїнської територіальної оборони понад три роки боронив Херсонщину. Військовий загинув 23 березня біля села Дудчани Херсонської області.</p>
    <p id="e4">Поховали Юрія Борака у Марʼянополі на місцевому кладовищі. 26 березня у Новоукраїнський громаді оголосили Днем жалоби.</p>
  </document>
  <warnings>
    <warning id="e1">Message: Знайдено потенційну орфографічну помилку. Offset: 80. Replacement: Браком, Бараком, Бодаком, Борком, Борлаком, Бортком, Борщаком, Боряком, Босаком, Бураком, Гораком, Бораном, Боратом, Боржком, Борщком, Бо раком, Бора ком</warning>
    <warning id="e2">Message: Знайдено потенційну орфографічну помилку. Offset: 95. Replacement: Браком, Бараком, Бодаком, Борком, Борлаком, Бортком, Борщаком, Боряком, Босаком, Бураком, Гораком, Бораном, Боратом, Боржком, Борщком, Бо раком, Бора ком</warning>
    <warning id="e3">Message: Неправильно написане слово. Offset: 127. Replacement: гірничовидобувному</warning>
    <warning id="e4">Message: Знайдено потенційну орфографічну помилку. Offset: 14. Replacement: Барака, Бодака, Борка, Борлака, Бортка, Борщака, Борька, Боряка, Босака, Бурака, Горака, Боржка, Бо рака</warning>
    <warning id="e4">Message: Потенційна помилка: прикметник не узгоджений з іменником: "Новоукраїнський": [ч.р.: називний, знахідний (неіст.)] і "громаді": [ж.р.: давальний, місцевий]. Можливо, пропущено прийменник на/в/у...? Offset: 72. Replacement: новоукраїнській громаді</warning>
  </warnings>
  <errors/>
</root>
