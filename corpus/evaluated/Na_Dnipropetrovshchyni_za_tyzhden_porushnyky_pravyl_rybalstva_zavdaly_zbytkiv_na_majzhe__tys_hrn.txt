<root>
  <metadata>
    <source>Суспільне Новини | Suspilne Novyny</source>
    <author>Ірина Руденко</author>
    <title id="e1">На Дніпропетровщині за тиждень порушники правил рибальства завдали збитків на майже 600 тис. грн</title>
    <language>uk</language>
    <publication_time>2025-03-25T14:24+02:00</publication_time>
    <reference>https://suspilne.media/dnipro/978995-na-dnipropetrovsini-za-tizden-porusniki-pravil-ribalstva-zavdali-zbitkiv-na-majze-600-tis-grn/</reference>
  </metadata>
  <document>
    <h id="e2">З 17 по 24 березня 2025 року рибпатрульні Дніпропетровщини зафіксували 57 порушень природоохоронного законодавства.</h>
    <p>Про це повідомляється на Facebook-сторінці Дніпропетровського природоохоронного патруля.</p>
    <p id="e3">На порушників склали 23 протоколи за частиною 4 статті статті 85 (рибальство із застосуванням заборонених знарядь лову) 22 — за частиною 3 статті 85 (порушення правил рибальства), чотири — за частиною 1 статті 88-1 (незаконне придбання чи збут водних біоресурсів), 1 — за частиною 1 статті 85 (зберігання заборонених знарядь лову) Кодексу України про кримінальні правопорушення. Крім цього, оформлено сім актів виявлення та вилучення безхазяйного майна.</p>
    <p>Протягом семи днів рибпатрульні вилучили 61 одиницю заборонених знарядь лову (сітки, колючі, остроги). Загальна вага вилученої риби — 82 кг. Накладено штрафів на суму 2 431 грн. Збитки, завдані рибним запасам, становлять 597 703 грн.</p>
    <p>Для прикладу, 19 березня на р. Самара поблизу с. Піщанка Самарівського району громадянин здійснював вилов з гумового човна забороненими знаряддями лову. За допомогою сітки та остроги порушник наловив 76 карасів сріблястих, 5 щук, плітку та окуня. Загальна вага риби — 18 кг. Збитки, завдані рибним запасам, становлять 142 222 грн.</p>
    <p>Також на річці Самара виявили рибалку з незаконним уловом у 176 карасів, чим завдав збитків на 278 тисяч гривень.</p>
    <p id="e4">Читайте нас у Telegram: Суспільне Дніпро</p>
  </document>
  <warnings>
    <warning id="e1">Message: «Дніпропетровщина» було перейменовано (декомунізовано у 2016) Offset: 3. Replacement: Дніпровщина</warning>
    <warning id="e2">Message: «Дніпропетровщина» було перейменовано (декомунізовано у 2016) Offset: 42. Replacement: Дніпровщина</warning>
    <warning id="e3">Message: Можлива механічна помилка: повторення слова Offset: 48. Replacement: статті</warning>
    <warning id="e4">Message: Потенційна помилка: прикметник не узгоджений з іменником: "Суспільне": [с.р.: називний, знахідний, кличний] і "Дніпро": [ч.р.: називний, знахідний] Offset: 24. Replacement: суспільний Дніпро</warning>
  </warnings>
  <errors/>
</root>
