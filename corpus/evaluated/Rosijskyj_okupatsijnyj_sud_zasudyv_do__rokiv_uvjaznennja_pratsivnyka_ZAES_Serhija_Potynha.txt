<root>
  <metadata>
    <source>Суспільне Новини | Suspilne Novyny</source>
    <author>Дмитро Нагорний</author>
    <title id="e1">Російський окупаційний суд засудив до 19 років увʼязнення працівника ЗАЕС Сергія Потинга</title>
    <language>uk</language>
    <publication_time>2025-03-26T14:13+02:00</publication_time>
    <reference>https://suspilne.media/zaporizhzhia/979845-rosijskij-okupacijnij-sud-zasudiv-do-19-rokiv-uvaznenna-pracivnika-zaes-sergia-potinga/</reference>
  </metadata>
  <document>
    <h id="e2">Сьогодні, 26 березня, російський окупаційний суд засудив працівника Запорізької атомної електростанції (ЗАЕС) Сергія Потинга до 19 років позбавлення волі. За версією псевдослідства, чоловік буцімто намагався підірвати автівку одного з представників силових структур РФ.</h>
    <p>Про це повідомив міський голова Енергодара Дмитро Орлов.</p>
    <p id="e3">Росіяни інкримінували Сергію Потингу «шпіонаж» — за нібито збір інформації про марки та реєстраційні знаки автівок правоохоронних органів РФ й передачу цих даних Службі безпеки України (СБУ). Також чоловіка звинуватили у спробі підриву автівки одного з представників російських силових структур.</p>
    <p>Окупаційний суд РФ засудив чоловіка до 19 років позбавлення волі у колонії суворого режиму.</p>
    <p id="e4">Нагадаємо, Суспільне повідомляло, що 23 червня 2023 року окупанти викрали інженера з охорони праці ЦТАВ тимчасово окупованої Запорізької АЕС Сергія Потинга, який продовжував працювати на станції.</p>
    <p>Тоді представники НАЕК «Енергоатом» звернулися до генерального директора МАГАТЕ Рафаеля Гроссі й міжнародної спільноти із закликом допомогти звільнити усіх співробітників ЗАЕС, яких тримають у полоні росіяни.</p>
    <h id="e5">Більше про псевдосудові процеси над працівниками ЗАЕС</h>
    <ul>
      <li>5 грудня 2025 року у тимчасово окупованому Енергодарі Запорізької області російські силовики звинуватили в нібито диверсії працівницю Запорізької атомної електростанції Наталію Шульгу;</li>
      <li id="e6">18 жовтня 2024 року в тимчасово окупованому Енергодарі Запорізької області російські силовики звинуватили в нібито тероризмі працівника ЗАЕС Сергія Потинга. Чоловіка тримали у полоні понад рік;</li>
      <li>1 жовтня 2024 року працівника Запорізької атомної електростанції Сергія Коржа російські силовики засудили за нібито шпіонаж до тринадцяти років позбавлення волі;</li>
      <li id="e7">20 вересня 2024 року в тимчасово окупованому Енергодарі російські силовики засудили за нібито шпіонаж 62-річного працівника Запорізької атомної електростанції ЗАЕС Сергія Спартесного.</li>
    </ul>
    <p>Підписуйтеся, дивіться та читайте головні новини Запорізької області на наших платформах:</p>
    <p>Telegram | Instagram | Viber | WhatsApp | Facebook | Youtube</p>
  </document>
  <warnings>
    <warning id="e1">Message: Знайдено потенційну орфографічну помилку. Offset: 81. Replacement: Повинна, Потяга, Потуга, Путина, Ботина, Кітинга, Плотина, Подина, Поетина, Полінга, Потимка, Починка, Фотина, Хотина, Патина, Петинг, Петингу, Полинна, Потайна, Потира, Потисла, Путинна, Ротанга, Фітинга</warning>
    <warning id="e2">Message: Знайдено потенційну орфографічну помилку. Offset: 117. Replacement: Повинна, Потяга, Потуга, Путина, Ботина, Кітинга, Плотина, Подина, Поетина, Полінга, Потимка, Починка, Фотина, Хотина, Патина, Петинг, Петингу, Полинна, Потайна, Потира, Потисла, Путинна, Ротанга, Фітинга</warning>
    <warning id="e3">Message: Знайдено потенційну орфографічну помилку. Offset: 29. Replacement: Петингу</warning>
    <warning id="e4">Message: Знайдено потенційну орфографічну помилку. Offset: 99. Replacement: СТАВ, ТАВ</warning>
    <warning id="e4">Message: Знайдено потенційну орфографічну помилку. Offset: 148. Replacement: Повинна, Потяга, Потуга, Путина, Ботина, Кітинга, Плотина, Подина, Поетина, Полінга, Потимка, Починка, Фотина, Хотина, Патина, Петинг, Петингу, Полинна, Потайна, Потира, Потисла, Путинна, Ротанга, Фітинга</warning>
    <warning id="e5">Message: Прийменник «про» вимагає іншого відмінка: знахідний, а знайдено: давальний Offset: 11. Replacement: псевдосуд</warning>
    <warning id="e6">Message: Знайдено потенційну орфографічну помилку. Offset: 148. Replacement: Повинна, Потяга, Потуга, Путина, Ботина, Кітинга, Плотина, Подина, Поетина, Полінга, Потимка, Починка, Фотина, Хотина, Патина, Петинг, Петингу, Полинна, Потайна, Потира, Потисла, Путинна, Ротанга, Фітинга</warning>
    <warning id="e7">Message: Знайдено потенційну орфографічну помилку. Offset: 171. Replacement: Партесного, С партесного, спа-ртесного</warning>
  </warnings>
  <errors/>
</root>
