<root>
  <metadata>
    <source>Суспільне Новини | Suspilne Novyny</source>
    <author>Катерина Костюк</author>
    <title>Загиблих захисників з Черкащини відзначили нагородами</title>
    <language>uk</language>
    <publication_time>2025-03-26T18:29+02:00</publication_time>
    <reference>https://suspilne.media/cherkasy/979965-zagiblih-zahisnikiv-z-cerkasini-vidznacili-nagorodami/</reference>
  </metadata>
  <document>
    <h>Чотирьох військовослужбовців з Черкащини нагородили посмертно.</h>
    <p>Нагороди вручили рідним загиблих, повідомила у фейсбуці пресслужба Камʼянської міської ради.</p>
    <p>Родинам загиблих захисників вручили посмертні президентські відзнаки у Черкасах 26 березня, розповіли у пресслужбі.</p>
    <p>Медаллю «За військову службу Україні» посмертно нагородили Василя Будяка, йдеться в Указі президента:</p>
    <q>«За особисту мужність, виявлену у захисті державного суверенітету та територіальної цілісності України, самовіддане виконання військового обовʼязку постановляю нагородити медаллю “За військову службу Україні” (посмертно) Будяка Василя Анатолійовича».</q>
    <p>Посмертно орденами «За мужність» III ступеня нагородили Дениса Корнієнка, Олександра Голобородька та Михайла Волощенка, повідомили на сайті президента.</p>
    <q id="e1">«За особисту мужність, виявлену у захисті державного суверенітету та територіальної цілісності України, самовіддане виконання військового обовʼязку постановляю нагородити медаллю “За мужність” ІІІ ступеня (посмертно)»</q>
    <p id="e2">Нагадаємо, медаллю «За військову службу Україні» нагороджуються військовослужбовці Збройних сил України і військових формувань, утворених відповідно до законодавства України, інші особи за мужність і відвагу, самовіддані дії, виявлені у захисті державних інтересів України, зразкове виконання військового обовʼязку.</p>
    <p>Орден «За мужність» має три ступені — I, II, III. Це — державна нагорода України, яка надається для відзначення військовослужбовців, працівників правоохоронних органів та інших осіб за особисті мужність і героїзм, виявлені при рятуванні людей, матеріальних цінностей під час ліквідації наслідків надзвичайних ситуацій, у боротьбі зі злочинністю, а також в інших випадках при виконанні військового, службового, громадянського обовʼязку в умовах, повʼязаних з ризиком для життя.</p>
    <p>Читайте нас у Telegram</p>
    <p>Дивіться нас на YouTube</p>
    <p>Підписуйтеся на WhatsApp</p>
    <p>Вподобайте наш Instagram</p>
  </document>
  <warnings>
    <warning id="e1">Message: Вжито кириличні літери замість латинських на позначення римської цифри Offset: 193. Replacement: III</warning>
    <warning id="e2">Message: Після голосної зі звуком і/и варто писати й або та: України «й» військових, України «та» військових Offset: 104. Replacement: й, та</warning>
  </warnings>
  <errors/>
</root>
