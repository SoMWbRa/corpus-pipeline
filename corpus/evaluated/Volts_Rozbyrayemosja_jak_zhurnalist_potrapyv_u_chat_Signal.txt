<root>
  <metadata>
    <source>Суспільне Новини | Suspilne Novyny</source>
    <author id="e1">Дарʼя Кінша</author>
    <title id="e2">Волц: «Розбираємося, як журналіст потрапив у чат Signal»</title>
    <language>uk</language>
    <publication_time>2025-03-25T22:29+02:00</publication_time>
    <reference>https://suspilne.media/979441-volc-rozbiraemosa-ak-zurnalist-potrapiv-u-cat-signal/</reference>
  </metadata>
  <document>
    <h>Радник з нацбезпеки США Майк Волц заявив, що нині триває зʼясування обставин, за яких головний редактор американського видання The Atlantic Джеффрі Голдберг потрапив у чат в Signal, де американські високопосадовці обговорювали атаки по Ємену.</h>
    <p>Про це він заявив 25 березня, під час зустрічі президента Дональда Трампа з послами США в залі кабінету міністрів.</p>
    <p>Трамп заявив, що «як розуміє», ніякої секретної інформації у чаті, куди потрапив журналіст Голдберг, нібито не було.</p>
    <q>«Вони використовували додаток, яким користуються багато людей, багато людей в уряді, багато людей в ЗМІ. І я думаю, я запитаю Майка. Майк тут. Ви хочете відповісти на це? Будь ласка», — сказав Трамп, передаючи далі слово раднику з нацбезпеки.</q>
    <p id="e3">Своєю чергою Волц заявив, що нібито ніколи раніше не зустрічався з журналістом The Atlantic Джеффрі Голдбергом. За його словами, нині триває зʼясовування, як журналіст потрапив у чат.</p>
    <q>«Я думаю, що є багато журналістів у цьому місті, які зробили собі гучні імена, вигадуючи брехню про цього президента. Чи то містифікація про Росію, чи то вигадки про сімʼї з золотими зірками. А з цим конкретним журналістом, я ніколи не зустрічався, не знаю, ніколи не спілкувався. І ми вивчаємо його, вивчаємо як він потрапив у цей чат», — зазначив він.</q>
    <p id="e4">Журналісти також запитали Трампа, чи має Волц просити вибачення за те, що сталося, нащо Трамп відповів:</p>
    <q id="e5">«Я не думаю, що вiн повинен вибачатися. Я думаю, він робить все, що може. Це обладнання та технології, які не є досконалими. І, ймовірно, він не буде використовувати їх знову, принаймні, не в найближчому майбутньому».</q>
    <h>Що відомо про секретний чат в Signal чиновників адміністрації Трампа</h>
    <p id="e6">11 березня головний редактор американського видання The Atlantic Джеффрі Голдберг отримав запит на підключення в чат в Signal від радника з нацбезпеки США Майкла Волца. Після підтвердження запиту, журналіст опинився в чаті «Houthi PC small group» (група високопосадовців з нацбезпеки США — ред.). Там представники адміністрації Дональда Трампа обговорювали удари по Ємену 15 березня.</p>
    <p id="e7">15 березня, в день атаки Ємену, міністр оборони США Гегсет надіслав повідомлення з оперативними деталями майбутніх ударів, включаючи інформацію про цілі, зброю, яку розгорнуть США і послідовність атак. Це переконало журналіста, що чат справжній.</p>
    <p id="e8">Юристи повідомили виданню The Atlantic, що дії Волца можуть порушувати американське законодавство щодо обробки інформації, повʼязаної з національною обороною.</p>
    <p>Конгресмени Демократичної партії США закликали провести слухання після того, як головний редактор The Atlantic Джеффрі Голдберг випадково потрапив до чату високопосадовців США, де обговорювали удари по Ємену.</p>
  </document>
  <warnings>
    <warning id="e1">Message: Знайдено потенційну орфографічну помилку. Offset: 6. Replacement: Інша, Кінга, Кінна, Кіноа, Кінаш, Кінаша, Кірша, Кіша, Кінва, Кінза, Кін ша</warning>
    <warning id="e2">Message: Знайдено потенційну орфографічну помилку. Offset: 0. Replacement: Волі, Волю, Воля, Воли, Вола, Воле, Волк, Волт, Волш, Волг, Воло, Волу</warning>
    <warning id="e3">Message: Знайдено потенційну орфографічну помилку. Offset: 13. Replacement: Волі, Волю, Воля, Воли, Вола, Воле, Волк, Волт, Волш, Волг, Воло, Волу</warning>
    <warning id="e4">Message: Знайдено потенційну орфографічну помилку. Offset: 41. Replacement: Волі, Волю, Воля, Воли, Вола, Воле, Волк, Волт, Волш, Волг, Воло, Волу</warning>
    <warning id="e5">Message: Вжито кириличні й латинські літери в одному слові Offset: 16. Replacement: він</warning>
    <warning id="e5">Message: Краще: «перепрошувати», «просити вибачення» Offset: 28. Replacement: перепрошувати, просити вибачення</warning>
    <warning id="e5">Message: Слово «принаймні» не буває вставним словом і комами не відокремлюється (хоча кому можуть диктувати інші конструкції) Offset: 174. Replacement:  принаймні</warning>
    <warning id="e6">Message: Знайдено потенційну орфографічну помилку. Offset: 162. Replacement: Волга, Вола, Волка, Волна, Волта, Волша</warning>
    <warning id="e7">Message: Знайдено потенційну орфографічну помилку. Offset: 52. Replacement: Тегсет</warning>
    <warning id="e8">Message: Знайдено потенційну орфографічну помилку. Offset: 47. Replacement: Волга, Вола, Волка, Волна, Волта, Волша</warning>
  </warnings>
  <errors/>
</root>
