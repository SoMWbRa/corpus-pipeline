<root>
  <metadata>
    <source>Суспільне Новини | Suspilne Novyny</source>
    <author>Юлія Бараболя</author>
    <title>«Шануй полеглих, допомагай живим»: у Вінниці пройшов захід до Дня Національної гвардії України</title>
    <language>uk</language>
    <publication_time>2025-03-26T18:15+02:00</publication_time>
    <reference>https://suspilne.media/vinnytsia/979637-sanuj-poleglih-dopomagaj-zivim-u-vinnici-projsov-zahid-do-dna-nacionalnoi-gvardii-ukraini/</reference>
  </metadata>
  <document>
    <h id="e1">26 березня у Вінниці на Набережній, що біля центрального мосту, пройшов захід «Шануй полеглих, допомагай живим». Приурочили його до Дня Нацгвардії України.</h>
    <p id="e2">Про це Суспільному розповіла організаторка Ірина Богусевич.</p>
    <q id="e3">«Організували акцію в день Національної гвардії України, щоб вкотре нагадати суспільству про те, що війна триває, ціна сьогодення надто висока. Лампадки це символ памʼяті наших полеглих героїв. Також нагадати, що хлопці в полоні, вони проходять над страшні випробування та безвісти зниклі. Люди не розуміють що деякі з них ніколи не повернуться додому, ні живими, ні мертвими. Наш обовʼязок нести памʼять до кінця свого життя про наших Героїв та допомагати діючим військовим. Ну і звісно ж за свого безвісти зниклого Тигра», — сказала Ірина.</q>
    <p>До акції доєдналися рідні полеглих воїнів, полонених, безвісти зниклих та чинних військових. Серед присутніх — Аліна Мовчан. Її чоловік нацгвардієць, загинув у 2023 році.</p>
    <q id="e4">«Такі акції мають бути в кожному місці, це допомагає нагадати суспільству про тих, хто залишив свої домівки та сімʼї та не побоявшись відправились на захист нашої країни. Герої живі доти, поки про них памʼятають! Согодні день створення Національної Гвардії України, 11 років як хлопці та дівчата які вступили в лави НГУ присяглись служити на захисті нашої держави. Сьогодні важливо згадати кожного та подякувати їм», — розповіла вінничанка.</q>
    <q id="e5">«Прийшли вшанувати памʼять усіх полеглих героїв, свого чоловіка “Грома” усіх полонених та безвісти зниклих. Це є дуже важлива ініціатива, ми повинні памʼятати кожного та кожну. Вшановувати, боротися та допомагати нашим військовим, це те що наразі є важливим у нашому суспільстві», — сказала Тетяна Лабудська.</q>
    <p>Хвилиною мовчання учасники вшанували памʼять загиблих. Триватиме акція півтори години, з 17:30 до 19:00.</p>
    <p id="e6">Підписуйтеся на новини Суспільне Вінниця у Facebook, Telegram, Viber, Instagram, YouTube та Whatsapp</p>
  </document>
  <warnings>
    <warning id="e1">Message: «Приурочили» - помилкове слово, виправлення: присвятити, пов'язати. Offset: 113. Replacement: Присвятити, Пов'язати</warning>
    <warning id="e2">Message: Знайдено потенційну орфографічну помилку. Offset: 49. Replacement: Борисевич</warning>
    <warning id="e3">Message: «діючим» - помилкове слово, виправлення: що діє, чинний, дієвий, діяльний, наявний; робочий; активний; поточний. Offset: 457. Replacement: що діє, чинний, дієвий, діяльний, наявний; робочий; активний; поточний</warning>
    <warning id="e4">Message: Знайдено потенційну орфографічну помилку. Offset: 213. Replacement: Сьогодні, Погодні</warning>
    <warning id="e5">Message: Знайдено потенційну орфографічну помилку. Offset: 298. Replacement: Забудська, Лабунська, Ла будська</warning>
    <warning id="e6">Message: Потенційна помилка: прикметник не узгоджений з іменником: "Суспільне": [с.р.: називний, знахідний] і "Вінниця": [ж.р.: називний] Offset: 23. Replacement: суспільна Вінниця</warning>
  </warnings>
  <errors/>
</root>
