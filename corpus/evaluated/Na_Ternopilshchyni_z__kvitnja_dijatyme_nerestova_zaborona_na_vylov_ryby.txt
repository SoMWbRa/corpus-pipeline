<root>
  <metadata>
    <source>Суспільне Новини | Suspilne Novyny</source>
    <author id="e1">Богдан Боденчук</author>
    <title>На Тернопільщині з 1 квітня діятиме нерестова заборона на вилов риби</title>
    <language>uk</language>
    <publication_time>2025-03-26T15:07+02:00</publication_time>
    <reference>https://suspilne.media/ternopil/979941-na-ternopilsini-z-1-kvitna-diatime-nerestova-zaborona-na-vilov-ribi/</reference>
  </metadata>
  <document>
    <h>У Тернопільській області із 1 квітня 2025 року розпочинається нерестова заборона на вилов риби.</h>
    <p>Про це повідомили на сторінці Тернопільського рибоохоронного патруля.</p>
    <p>Період природного відтворення водних біоресурсів встановили у такі терміни:</p>
    <ul>
      <li id="e2">у річці Дністер з усіма притоками — з 01 квітня по 10 червня 2025 року (включно);</li>
      <li id="e3">на водосховищах та ставках — з 01 квітня по 10 червня 2025 року (включно);</li>
      <li id="e4">у всіх інших річках та їх кореневих водах — з 01 квітня по 20 травня 2025 року (включно).</li>
    </ul>
    <p>Під час нересту заборонено використовувати плавзасоби у визначених місцях нересту, промислове рибальство, здійснення підводного полювання.</p>
    <p>«Там, де дозволене любительське рибальство на період весняно-літньої заборони, дозволяють одній особі добувати за добу 3 кілограми + 1 штуку риби гачковими знаряддями вилову. Кількість гачків повинна бути не більше двох на рибалку або спінінг з однією штучною приманкою з берега», — йдеться у повідомленні.</p>
    <p>Нагадаємо, до 30 червня 2025 року триватиме також заборона на вилов раків. Також з 15 лютого 2025 року почала діяти заборона на вилов щуки. Вона триватиме до 31 березня.</p>
  </document>
  <warnings>
    <warning id="e1">Message: Знайдено потенційну орфографічну помилку. Offset: 7. Replacement: Бодену, Бончук, Боянчук, Коренчук, Оленчук, Томенчук, Боденьку, Боденьок</warning>
    <warning id="e2">Message: Це речення не починається з великої літери. Offset: 0. Replacement: У</warning>
    <warning id="e3">Message: Це речення не починається з великої літери. Offset: 0. Replacement: На</warning>
    <warning id="e4">Message: Це речення не починається з великої літери. Offset: 0. Replacement: У</warning>
  </warnings>
  <errors/>
</root>
