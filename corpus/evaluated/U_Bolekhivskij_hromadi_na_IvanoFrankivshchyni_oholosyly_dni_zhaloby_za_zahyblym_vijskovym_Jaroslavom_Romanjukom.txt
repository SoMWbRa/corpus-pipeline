<root>
  <metadata>
    <source>Суспільне Новини | Suspilne Novyny</source>
    <author>Юлія Жук</author>
    <title>У Болехівській громаді на Івано-Франківщині оголосили дні жалоби за загиблим військовим Ярославом Романюком</title>
    <language>uk</language>
    <publication_time>2025-03-26T15:59+02:00</publication_time>
    <reference>https://suspilne.media/ivano-frankivsk/979951-u-bolehivskij-gromadi-na-ivano-frankivsini-ogolosili-dni-zalobi-za-zagiblim-vijskovim-aroslavom-romanukom/</reference>
  </metadata>
  <document>
    <h>У Болехівській громаді, що на Івано-Франківщині, 27-28 березня 2025 року оголосили дні жалоби за полеглим військовослужбовцем Ярославом Романюком.</h>
    <p>Про це повідомили на Facebook-сторінці Болехівської міської ради.</p>
    <p>На знак скорботи за бійцем у громаді закликають приспустити Державний прапор України на адміністративних будівлях. Також обмежать розважальні заходи та музику в закладах торгівлі, ресторанах і в громадському транспорті.</p>
    <h>Що відомо про Ярослава Романюка</h>
    <p>Ярослав Романюк народився 25 вересня 1992 року. Чоловік родом — з Болехівської громади.</p>
    <p>31 січня 2023 року Міжгірський районний територіальний центр комплектування та соціальної підтримки Закарпатської області мобілізував Ярослава Романюка на службу.</p>
    <p>Військовослужбовець загинув під час мінометного обстрілу 2 грудня 2023 року поблизу села Роботине Запорізької області. З грудня 2023 року вважався зниклим безвісти.</p>
    <p id="e1">Підписуйтеся на новини Суспільне Івано-Франківськ у Facebook, Telegram, Viber, WhatsApp, Instagram, TikTok та YouTube</p>
  </document>
  <warnings>
    <warning id="e1">Message: Потенційна помилка: прикметник не узгоджений з іменником: "Суспільне": [с.р.: називний, знахідний] і "Івано-Франківськ": [ч.р.: називний, знахідний] Offset: 23. Replacement: суспільний Івано-Франківськ</warning>
  </warnings>
  <errors/>
</root>
