<root>
  <metadata>
    <source>Суспільне Новини | Suspilne Novyny</source>
    <author>Катерина Костюк</author>
    <title>Захисника із Черкащини Зеленський посмертно відзначив орденом</title>
    <language>uk</language>
    <publication_time>2025-03-25T13:31+02:00</publication_time>
    <reference>https://suspilne.media/cherkasy/978833-zahisnika-iz-cerkasini-zelenskij-posmertno-vidznaciv-ordenom/</reference>
  </metadata>
  <document>
    <h id="e1">Загиблого захисника з Черкащини Юрія Рогу нагородили орденом «За мужність» ІІІ ступеня.</h>
    <p>Про це йдеться на сайті президента України.</p>
    <p id="e2">Солдат Юрій Рога був стрільцем-зенітником відділення, розповіла Суспільному речниця Черкаського обласного територіального центру комплектації та соціальної підтримки Аліна Кривошея. Він поліг 12 березня під час виконання бойового завдання. Загиблому було 28 років.</p>
    <q>«За особисту мужність, виявлену у захисті державного суверенітету та територіальної цілісності України, самовіддане виконання військового обовʼязку, відповідно до Указу Президента України, нагороджено орденом “За мужність” III ступеня Рогу Юрія Віталійовича (посмертно)», — йдеться у повідомленні на сайті президента.</q>
    <p>Нагадаємо, орден «За мужність» має три ступені — I, II, III. Це — державна нагорода України, яка надається для відзначення військовослужбовців, працівників правоохоронних органів та інших осіб за особисті мужність і героїзм, виявлені при рятуванні людей, матеріальних цінностей під час ліквідації наслідків надзвичайних ситуацій, у боротьбі зі злочинністю, а також в інших випадках при виконанні військового, службового, громадянського обовʼязку в умовах, повʼязаних з ризиком для життя.</p>
    <p>Читайте нас у Telegram</p>
    <p>Дивіться нас на YouTube</p>
    <p>Підписуйтеся на WhatsApp</p>
    <p>Вподобайте наш Instagram</p>
  </document>
  <warnings>
    <warning id="e1">Message: Вжито кириличні літери замість латинських на позначення римської цифри Offset: 75. Replacement: III</warning>
    <warning id="e2">Message: Потенційна помилка: прикметник не узгоджений з іменником: "Суспільному": [ч.р.: давальний, с.р.: давальний] і "речниця": [ж.р.: називний] Offset: 64. Replacement: суспільна речниця</warning>
  </warnings>
  <errors/>
</root>
