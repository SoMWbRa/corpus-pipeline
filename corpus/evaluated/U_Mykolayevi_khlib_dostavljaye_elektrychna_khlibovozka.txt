<root>
  <metadata>
    <source>Суспільне Новини | Suspilne Novyny</source>
    <author id="e1">Світлана Кльосова, Маріетта Мкртчян</author>
    <title>У Миколаєві хліб доставляє електрична хлібовозка</title>
    <language>uk</language>
    <publication_time>2025-03-26T16:43+02:00</publication_time>
    <reference>https://suspilne.media/mykolaiv/979961-u-mikolaevi-hlib-dostavlae-elektricna-hlibovozka/</reference>
  </metadata>
  <document>
    <h></h>
    <h>У Миколаєві хлібзавод використовує електричну машину для перевезення продукції. Автівка зібрана на місцевому підприємстві і є енергоекономною.</h>
    <p id="e2">На яку відстань вона розрахована та у чому перевага використання кореспондентам Суспільного розповів технічний директор підприємства Шота Ішхнелі.</p>
    <p id="e3">Електрична хлібовозка, що працює у Миколаєві, витрачає на відстань у 100 кілометрів — вісім кіловатів електроенергії. Машина була зібрана «з нуля» за два місяці, розповів Шота Ішхнелі.</p>
    <p id="e4">«У 2018 році ми зробили перший екземпляр. Ми вирішили на базі електрокомпонентів, своїми силами, що ми можемо зробити, сконструювати певну вантажівку на тонну, яка за нашими попередніми розрахунками буде нам корисна. І в світлі останнього часу стало питання перевезення хліба», — розповів чоловік.</p>
    <p>Протягом дня хлібовозка доставляє продукцію у магазини за дві ходки по 35 кілометрів по місту, не підзаряджаючись. Заряд батареї розрахований на 80 кілометрів, розповідає маркетолог миколаївського хлібзаводу Ірина.</p>
    <p>«Електромобіль значно економить енергоресурси, що відображається на собівартості хлібобулочних виробів, це дуже актуально для населення нашого регіону. Це по-перше, а по-друге, електромобіль не шкодить навколишньому середовищу», — каже Ірина.</p>
    <p id="e5">Шасі, каркас та інші компоненти були виготовлені власноруч, і тільки батарея, контролер та електродвигун — закордонного виробництва, розповів Шота Ішхнелі.</p>
    <p>Слідкуйте за головними новинами Миколаєва та області у WhatsApp, Telegram, Viber, YouTube, TikTok, Facebook та Instagram.</p>
  </document>
  <warnings>
    <warning id="e1">Message: Знайдено потенційну орфографічну помилку. Offset: 19. Replacement: Марінетта, Маріотта, Марієтта</warning>
    <warning id="e2">Message: Знайдено потенційну орфографічну помилку. Offset: 138. Replacement: Шинелі, Шанелі, Шенелі</warning>
    <warning id="e3">Message: Знайдено потенційну орфографічну помилку. Offset: 176. Replacement: Шинелі, Шанелі, Шенелі</warning>
    <warning id="e4">Message: Перед словами, що починаються на в, ф або збігом приголосних із в, ф пишемо у: «у» світлі Offset: 219. Replacement: у</warning>
    <warning id="e5">Message: Знайдено потенційну орфографічну помилку. Offset: 147. Replacement: Шинелі, Шанелі, Шенелі</warning>
  </warnings>
  <errors/>
</root>
