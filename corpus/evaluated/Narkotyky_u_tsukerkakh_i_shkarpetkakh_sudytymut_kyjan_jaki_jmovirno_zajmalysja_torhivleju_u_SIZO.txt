<root>
  <metadata>
    <source>Суспільне Новини | Suspilne Novyny</source>
    <author>Таміла Баранівська</author>
    <title>Наркотики у цукерках і шкарпетках: судитимуть киян, які ймовірно займалися торгівлею у СІЗО</title>
    <language>uk</language>
    <publication_time>2025-03-25T14:51+02:00</publication_time>
    <reference>https://suspilne.media/kyiv/979095-narkotiki-u-cukerkah-i-skarpetkah-suditimut-kian-aki-jmovirno-zajmalisa-torgivleu-u-sizo/</reference>
  </metadata>
  <document>
    <h>Шевченківська окружна прокуратура Києва направила до суду звинувачення стосовно трьох місцевих жителів. Двох жінок та чоловіка підозрюють у ймовірному постачанні та торгівлі наркотиками у столичному слідчому ізоляторі.</h>
    <p>Про це повідомляє пресслужба Київської міської прокуратури.</p>
    <p>Слідство встановило, що обвинувачені на чолі з 47-ми річною жінкою, яка перебувала в ДУ «Київський слідчий ізолятор», начебто створили організовану групу. Правоохоронці вважають, що фігуранти купували, зберігали та торгували наркотиками у СІЗО.</p>
    <p id="e1">«Члени групи фасували та маскували метадонНапівсинтетичний лікарський засіб, що використовують для лікування опіоїдної залежності та хронічного болю. Один із найбільш розповсюджених засобів вуличної наркоманії, ломка від якого триваліша, ніж від інших опіатів у цукерках, бананах та шкарпетках, які передавали до ізолятора, а вже там організаторка поширювала наркотики серед мешканців установи», — йдеться у повідомленні.</p>
    <p id="e2">За ч. 2, 3 ст. 307Незаконне виробництво, виготовлення, придбання, зберігання, перевезення, пересилання чи збут наркотичних засобів, психотропних речовин або їх аналогів Кримінального кодексу України підозрюваним загрожує до до 12 років позбавлення волі з конфіскацією майна.</p>
    <p id="e3">Раніше повідомлялося, що ОГПУ повідомив про підозру семи учасникам організованої групи. Їх звинувачують у тому, що вони ймовірно налагодили схему постачання наркотиків, психотропів та сильнодіючих лікарських засобів до Київського СІЗО. За даними правоохоронців, четверо з них мають «статуси» у кримінальному середовищі.</p>
    <p>Також столиці правоохоронці затримали ймовірного наркозбувача — незаконною діяльністю займався 26-річний киянин. Він ховав «товар» в упаковки з печивом і відправляв замовникам поштою.</p>
    <p id="e4">Ще у місті затримали чоловіка, який заховав психотропи у дитячу іграшку. Поліцейські затримали 30-річного підозрюваного, коли той збирався відправити чергову партію наркотиків.</p>
  </document>
  <warnings>
    <warning id="e1">Message: Знайдено потенційну орфографічну помилку. Offset: 35. Replacement: метадон Напівсинтетичний</warning>
    <warning id="e2">Message: Відсутній дефіс або пробіл між числом і словом (або пропущена кома після назви вулиці, або вжито тире на позначення мінуса) Offset: 15. Replacement: 307Незаконне</warning>
    <warning id="e2">Message: Можлива механічна помилка: повторення слова Offset: 221. Replacement: до</warning>
    <warning id="e3">Message: «сильнодіючих» - помилкове слово, виправлення: сильнодійний, сильний, потужний. Offset: 184. Replacement: сильнодійний, сильний, потужний</warning>
    <warning id="e4">Message: «Поліцейські» - помилкове слово, виправлення: поліційний, поліціянт, поліцай. Offset: 73. Replacement: Поліційний, Поліціянт, Поліцай</warning>
  </warnings>
  <errors/>
</root>
