<root>
  <metadata>
    <source>Суспільне Новини | Suspilne Novyny</source>
    <author>Оксана Цвик</author>
    <title>У заповіднику на Тернопільщині зацвіла червонокнижна рослина</title>
    <language>uk</language>
    <publication_time>2025-03-25T11:15+02:00</publication_time>
    <reference>https://suspilne.media/ternopil/978823-u-zapovidniku-na-ternopilsini-zacvila-cervonoknizna-roslina-2/</reference>
  </metadata>
  <document>
    <h id="e1">У природному заповіднику «Медобори» на Тернопільщині розпочала цвісти шиверекія подільська. Ця рослина занесена до Червоної книги України.</h>
    <p>Про це повідомляють на сторінці заповідника в соцмережі.</p>
    <p id="e2">Шиверекія подільська (Schivereckia podolica Andrz. ex DC.) також є ендемічною рослиною (росте лише у визначених місцях) та реліктовою (збереглася незмінною протягом сотень мільйонів років). Вона має велике наукове й декоративне значення.</p>
    <p id="e3">«Хоч шиверекія — це посухостійка рослина, проте останніми роками через малу кількість опадів і високий температурний режим її чисельність значно зменшилася», — йдеться у повідомленні.</p>
    <p id="e4">У природному заповіднику «Медобори» шиверекія оселилась на вапняках ще в далекі часи кінця третинного періоду та збереглась в окремих куточках на теплоємкому субстраті вапняків.</p>
  </document>
  <warnings>
    <warning id="e1">Message: Знайдено потенційну орфографічну помилку. Offset: 70. Replacement: диверсія, веремія, Аверкія, Веремія, Оверкія, вередія, виверткі, виверткій, виверткім</warning>
    <warning id="e2">Message: Знайдено потенційну орфографічну помилку. Offset: 0. Replacement: Диверсія, Веремія, Аверкія, Оверкія, Вередія, Виверткі, Виверткій, Виверткім</warning>
    <warning id="e3">Message: Знайдено потенційну орфографічну помилку. Offset: 5. Replacement: диверсія, веремія, Аверкія, Веремія, Оверкія, вередія, виверткі, виверткій, виверткім</warning>
    <warning id="e4">Message: Знайдено потенційну орфографічну помилку. Offset: 36. Replacement: диверсія, веремія, Аверкія, Веремія, Оверкія, вередія, виверткі, виверткій, виверткім</warning>
    <warning id="e4">Message: «теплоємкому» - помилкове слово, виправлення: тепломісткий. Offset: 146. Replacement: тепломісткий</warning>
  </warnings>
  <errors/>
</root>
