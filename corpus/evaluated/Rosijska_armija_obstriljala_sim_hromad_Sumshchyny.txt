<root>
  <metadata>
    <source>Суспільне Новини | Suspilne Novyny</source>
    <author>Крістіна Члек</author>
    <title>Російська армія обстріляла сім громад Сумщини</title>
    <language>uk</language>
    <publication_time>2025-03-25T21:36+02:00</publication_time>
    <reference>https://suspilne.media/sumy/979423-rosijska-armia-obstrilala-sim-gromad-sumsini-4/</reference>
  </metadata>
  <document>
    <h id="e1">Протягом дня 25 березня сили РФ здійснили 44 обстріли Сумської області. Під ударом опинилися сім громад: Юнаківська, Миропільська, Білопільська, Краснопільська, Великописарівська, Есманьська та Середино-Будська.</h>
    <p>Про це повідомили в Сумській ОВА.</p>
    <p>Юнаківська громада: російські військові атакували з мінометів, артилерії, FPV-дрона та завдали авіаударів керованими авіабомбами.</p>
    <p>Краснопільська громада: зафіксовані мінометні та артилерійські обстріли, удари керованими авіабомбами, а також скидання вибухового пристрою з безпілотника.</p>
    <p>Миропільська громада: по території громади завдано авіаційного удару керованими авіабомбами та здійснено обстріл із реактивних систем залпового вогню.</p>
    <p id="e2">Есманьська громада: російські військові атакували FPV-дроном.</p>
    <p>Білопільська громада: з безпілотника скинуто вибухові пристрої.</p>
    <p>Середино-Будська громада: здійснено удар FPV-дроном.</p>
    <p>Великописарівська громада: на територію громади скинуто міни.</p>
    <p id="e3">Вночі та зранку 25 березня було 33 обстріли. Зафіксовано 130 вибухів. Ударів зазнали Садівська, Степанівська, Юнаківська, Миропільська, Краснопільська та Есманьська громади. Є пошкодження будинків.</p>
    <p>Читайте Суспільне у Telegram та WhatsApp</p>
    <p>Дивіться нас у YouTube та TikTok</p>
    <p>Долучайтесь до нашої спільноти у Viber та Facebook</p>
    <p>Підписуйтеся на наш Instagram</p>
  </document>
  <warnings>
    <warning id="e1">Message: Знайдено потенційну орфографічну помилку. Offset: 180. Replacement: Есманська</warning>
    <warning id="e2">Message: Знайдено потенційну орфографічну помилку. Offset: 0. Replacement: Есманська</warning>
    <warning id="e3">Message: Знайдено потенційну орфографічну помилку. Offset: 154. Replacement: Есманська</warning>
  </warnings>
  <errors/>
</root>
