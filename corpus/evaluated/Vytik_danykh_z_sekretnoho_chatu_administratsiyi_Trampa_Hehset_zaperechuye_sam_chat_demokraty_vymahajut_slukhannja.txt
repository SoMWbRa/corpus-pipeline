<root>
  <metadata>
    <source>Суспільне Новини | Suspilne Novyny</source>
    <author>Марія Патока</author>
    <title id="e1">Витік даних з секретного чату адміністрації Трампа. Гегсет заперечує сам чат, демократи вимагають слухання</title>
    <language>uk</language>
    <publication_time>2025-03-25T09:53+02:00</publication_time>
    <reference>https://suspilne.media/978713-vitik-danih-z-sekretnogo-catu-administracii-trampa-gegset-zaperecue-sam-cat-demokrati-vimagaut-sluhanna/</reference>
  </metadata>
  <document>
    <h>Міністр оборони США Піт Гегсет заперечив що представники адміністрації Трампа обговорювали удари по Ємену в чаті в месенджері Signal, куди випадково додали головного редактора журналу The Atlantic Голдберга.</h>
    <p>Про це повідомляє The Hill.</p>
    <p>Піт Гегсет назвав Голдберга «брехливим і вкрай дискредитованим» журналістом.</p>
    <q id="e2">«Ніхто не писав текстових повідомлень про військові плани, і це все, що я маю про це сказати», — заявив Гегсет.</q>
    <p id="e3">Піт Гегсет був одним із провідних критиків кандидатки у президенти США Гіларі Клінтон, коли у 2016 році стався витік даних з її приватного сервера та електронної пошти. Тоді він працював на Fox News. Тоді Гегсет критикував Клінтон за «грубу недбалість» та «ризики для союзників США».</p>
    <q></q>
    <h>Що відомо про секретний чат в Signal чиновників адміністрації Трампа</h>
    <p id="e4">11 березня головний редактор американського видання The Atlantic Джеффрі Голдберг отримав запит на підключення в чат в Signal від радника з нацбезпеки США Майкла Волца. Після підтвердження запиту, журналіст опинився в чаті «Houthi PC small group» (група високопосадовців з нацбезпеки США — ред.). Там представники адміністрації Дональда Трампа обговорювали удари по Ємену 15 березня.</p>
    <p id="e5">15 березня, в день атаки Ємену, міністр оборони США Гегсет надіслав повідомлення з оперативними деталями майбутніх ударів, включаючи інформацію про цілі, зброю, яку розгорнуть США і послідовність атак. Це переконало журналіста, що чат справжній.</p>
    <p id="e6">Юристи повідомили виданню The Atlantic, що дії Волца можуть порушувати американське законодавство щодо обробки інформації, повʼязаної з національною обороною.</p>
    <p>Конгресмени Демократичної партії США закликали провести слухання після того, як головний редактор The Atlantic Джеффрі Голдберг випадково потрапив до чату високопосадовців США, де обговорювали удари по Ємену.</p>
    <p>Представник, провідний демократ у Комітеті з розвідки Палати представників Джим Гаймс виразив своє «жахання» щодо ситуації:</p>
    <q>«Американський народ заслуговує на відповіді, і я планую отримати їх у середу на слуханнях Комітету з розвідки про всесвітні загрози».</q>
    <p id="e7">Конгресмен з Массачусетсу Сет Моултон розцінив інцидент як «серйозну некомпетентність, яка могла призвести до загибелі американців».</p>
    <q id="e8">«Немає такого світу, в якому ця інформація мала б поширюватися через незахищені канали», — заявив він, додавши, що міністр оборони Піт Гегсет «повинен пояснити все Конгресу та бути притягнутим до відповідальності».</q>
    <p>Сенатор Марк Келлі від Демократичної партії заявив, що у Білому Домі є кімната та системи безпеки, де адміністрація повинна проводити такі обговорення.</p>
    <q>«Ваша необережність поставила під загрозу життя цих пілотів. Вам поки пощастило! Час переоцінити те, як ви робите речі», — написав він у своєму профілі у соцмережі X.</q>
    <p>Президент США Дональд Трамп заявив, що йому нічого не відомо про те, що члени його команди національної безпеки випадково додали головного редактора The Atlantic Джеффрі Голдберга у чат, де обговорювали удар США по Ємену.</p>
  </document>
  <warnings>
    <warning id="e1">Message: Знайдено потенційну орфографічну помилку. Offset: 52. Replacement: Тегсет</warning>
    <warning id="e2">Message: Знайдено потенційну орфографічну помилку. Offset: 104. Replacement: Тегсет</warning>
    <warning id="e3">Message: Знайдено потенційну орфографічну помилку. Offset: 205. Replacement: Тегсет</warning>
    <warning id="e4">Message: Знайдено потенційну орфографічну помилку. Offset: 162. Replacement: Волга, Вола, Волка, Волна, Волта, Волша</warning>
    <warning id="e5">Message: Знайдено потенційну орфографічну помилку. Offset: 52. Replacement: Тегсет</warning>
    <warning id="e6">Message: Знайдено потенційну орфографічну помилку. Offset: 47. Replacement: Волга, Вола, Волка, Волна, Волта, Волша</warning>
    <warning id="e7">Message: Знайдено потенційну орфографічну помилку. Offset: 30. Replacement: Болтон, Моветон, Волтон, Долтон, Лоутон, Мортон, Мідлтон, Мілтон, Фултон</warning>
    <warning id="e8">Message: Знайдено потенційну орфографічну помилку. Offset: 135. Replacement: Тегсет</warning>
  </warnings>
  <errors/>
</root>
