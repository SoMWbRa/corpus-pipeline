<root>
  <metadata>
    <source>Суспільне Новини | Suspilne Novyny</source>
    <author>Марія Патока</author>
    <title>Зеленський відвідає Францію 26 березня</title>
    <language>uk</language>
    <publication_time>2025-03-25T12:33+02:00</publication_time>
    <reference>https://suspilne.media/978945-zelenskij-vidvidae-franciu-26-berezna/</reference>
  </metadata>
  <document>
    <h>Президент України Володимир Зеленський відвідає Францію вже ввечері 26 березня. Його прийме президент Франції Еммануель Макрон.</h>
    <p>Про це повідомляє Le Monde.</p>
    <p>За даними видання, метою зустрічі буде підготовка саміту країн «коаліції охочих», готових надати Україні гарантії безпеки. Саміт відбудеться 27 березня у Парижі.</p>
    <p>«Глава держави ще раз запевнить президента Зеленського, що Франція зробить продовження та посилення військової та фінансової підтримки України своїм абсолютним пріоритетом», — заявили у пресслужбі Єлисейського палацу.</p>
    <h>«Коаліція охочих»</h>
    <p id="e1">15 березня Стармер провів онлайн-зустріч «коаліції охочих» з близько 25 світових лідерів, які погодилися сприяти встановленню миру в Україні. Приєдналися представники ЄС, НАТО, Канада, Австралія та Нова Зеландія.</p>
    <p>Також у зустрічі брав участь президент Зеленський, який після цього заявив, що через тиждень імовірно організують ще одну зустріч партнерів на підтримку України. Як сказав глава держави, важливо, що ці зустрічі на підтримку України стають «майже щотижневими».</p>
    <p>Bloomberg дізналося, що Велика Британія та Франція намагаються розробити план для зміцнення позиції України на переговорах щодо закінчення війни.</p>
  </document>
  <warnings>
    <warning id="e1">Message: Знайдено потенційну орфографічну помилку. Offset: 11. Replacement: Стармех, Стартер, Стар мер</warning>
  </warnings>
  <errors/>
</root>
