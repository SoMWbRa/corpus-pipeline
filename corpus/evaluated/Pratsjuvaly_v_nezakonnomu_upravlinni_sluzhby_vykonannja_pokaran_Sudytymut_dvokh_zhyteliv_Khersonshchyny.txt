<root>
  <metadata>
    <source>Суспільне Новини | Suspilne Novyny</source>
    <author>Катерина Бєлякова</author>
    <title>Працювали в незаконному «управлінні служби виконання покарань». Судитимуть двох жителів Херсонщини</title>
    <language>uk</language>
    <publication_time>2025-03-25T13:16+02:00</publication_time>
    <reference>https://suspilne.media/kherson/978987-pracuvali-v-nezakonnomu-upravlinni-sluzbi-vikonanna-pokaran-suditimut-dvoh-ziteliv-hersonsini/</reference>
  </metadata>
  <document>
    <h>На Херсонщині судитимуть двох працівників окупаційного «управління служби виконання покарань».</h>
    <p>Про це у Facebook інформує Херсонська обласна прокуратура.</p>
    <p>У травні 2022 року колишня співробітниця «Північної виправної колонії (№90)» влаштувалась до псевдоустанови «операторкою відділу охорони». За колабораціонізм та держзраду їй загрожує довічне увʼязнення, повідомили у відомстві.</p>
    <p id="e1">Другого підозрюваного росіяни призначили «молодшим інспектором відділу безпеки». Йому інкримінують колабораційну діяльність. Стаття передбачає покарання — до 15 років позбавлення волі. Спеціальне досудове розслідування здійснювали слідчі ТУ ДБР у місті Мелітополі та УСБ України в області, йдеться у дописі.</p>
    <p>Раніше в прокуратурі повідомляли, що слідчі СБУ заочно оголосили про підозру заступнику директора одного з комунальних підприємств Херсона. Йому інкримінують пособництво РФ.</p>
    <p id="e2">Підписуйтеся на новини Суспільне Херсон у WhatsApp, Facebook, Telegram, Viber, Instagram та YouTube.</p>
  </document>
  <warnings>
    <warning id="e1">Message: Знайдено потенційну орфографічну помилку. Offset: 267. Replacement: УСЕ, УСІ, УСЮ, УСЯ, ФСБ, УСТ, СБ, УСБУ, УСС, МСБ, НСБ, ССБ, УБ, УББ, УКБ, УС, УСГ, УСП, УСР, УСА, УСУ, У СБ, УС Б</warning>
    <warning id="e2">Message: Потенційна помилка: прикметник не узгоджений з іменником: "Суспільне": [с.р.: називний, знахідний] і "Херсон": [ч.р.: називний, знахідний] Offset: 23. Replacement: суспільний Херсон</warning>
  </warnings>
  <errors/>
</root>
