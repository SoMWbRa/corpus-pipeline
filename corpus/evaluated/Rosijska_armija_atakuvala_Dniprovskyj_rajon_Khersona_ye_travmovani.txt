<root>
  <metadata>
    <source>Суспільне Новини | Suspilne Novyny</source>
    <author>Аліна Мокляк</author>
    <title>Російська армія атакувала Дніпровський район Херсона: є травмовані</title>
    <language>uk</language>
    <publication_time>2025-03-26T21:01+02:00</publication_time>
    <reference>https://suspilne.media/kherson/980233-rosijska-armia-atakuvala-dniprovskij-rajon-hersona-e-travmovani/</reference>
  </metadata>
  <document>
    <h>Російська армія 26 березня атакувала Дніпровський район Херсона. Травмовані троє людей.</h>
    <p>Про це у Telegram інформує Херсонська ОВА.</p>
    <p>У дописі йдеться, що внаслідок артилерійського обстрілу поранені двоє людей, які перебували на вулиці. У 61-річного чоловіка — вибухова травма та уламкове поранення ноги. Наразі він перебуває у лікарні. 56-річна жінка отримала уламкове поранення плеча. Медики надали їй допомогу на місці, від шпиталізації вона відмовилась.</p>
    <p>Також до лікарні доправили 53-річного херсонця, який потрапив під удар дрона. У нього діагностували мінно-вибухову травму, уламкове поранення живота та ноги, додали в ОВА.</p>
    <p>Раніше керівник МВА Мрочко повідомляв, що військові РФ вранці 26 березня безпілотником атакували службовий автомобіль медичної установи у Херсоні.</p>
    <p id="e1">Підписуйтеся на новини Суспільне Херсон у WhatsApp, Facebook, Telegram, Viber, Instagram та YouTube.</p>
  </document>
  <warnings>
    <warning id="e1">Message: Потенційна помилка: прикметник не узгоджений з іменником: "Суспільне": [с.р.: називний, знахідний] і "Херсон": [ч.р.: називний, знахідний] Offset: 23. Replacement: суспільний Херсон</warning>
  </warnings>
  <errors/>
</root>
