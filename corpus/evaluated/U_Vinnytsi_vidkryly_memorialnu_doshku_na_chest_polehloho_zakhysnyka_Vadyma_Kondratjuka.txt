<root>
  <metadata>
    <source>Суспільне Новини | Suspilne Novyny</source>
    <author id="e1">Юлія Ковалишена</author>
    <title>У Вінниці відкрили меморіальну дошку на честь полеглого захисника Вадима Кондратюка</title>
    <language>uk</language>
    <publication_time>2025-03-25T11:11+02:00</publication_time>
    <reference>https://suspilne.media/vinnytsia/978779-u-vinnici-vidkrili-memorialnu-dosku-na-cest-poleglogo-zahisnika-vadima-kondratuka/</reference>
  </metadata>
  <document>
    <h>24 березня у Вінниці відкрили меморіальну дошку на честь загиблого захисника, 23-річного Вадима Кондратюка.</h>
    <p id="e2">Він пішов фронт добровольцем та воював в складі штурмового полку «Цунамі» бригади поліції «Лють». Життя воїна обірвалося 14 лютого 2024 року. Про це повідомили на Fаcebook-сторінці Департаменту соціальної політики Вінницької міської ради.</p>
    <p>На відкритті були присутні рідні, друзі хлопця, військові, правоохоронці та представники муніципалітету.</p>
    <q id="e3">«На жаль, війна забирає кращих. Своє життя за Україну поклав Вадим Кондратюк — член молодіжної ради, громадський діяч, відомий у місті завдяки своїм проєктам та важливим ініціативам. Разом із другом, а згодом і побратимом Артуром (Артемом) Іванішиним вони зробили для міста чимало. А згодом пішли боронити Батьківщину у складі бригади поліції “Лють”. Разом і полягли в бою», – сказала директорка департаменту соціальної політики ВМР Валентина Войткова.</q>
    <p id="e4">Меморіальну дошку встановили на будинку, де хлопець проживав — на Келецькій, 86.</p>
    <p id="e5">Підписуйтеся на новини Суспільне Вінниця у Facebook, Telegram, Viber, Instagram, YouTube та Whatsapp.</p>
  </document>
  <warnings>
    <warning id="e1">Message: Знайдено потенційну орфографічну помилку. Offset: 5. Replacement: Ковалишина</warning>
    <warning id="e2">Message: Знайдено потенційну орфографічну помилку. Offset: 163. Replacement: </warning>
    <warning id="e3">Message: Знайдено потенційну орфографічну помилку. Offset: 429. Replacement: ВР, ВМС, ЛМР, ВИР, ВМФ, ПМР, ВМЕР, ВІР, ВАР, ВМРЕ, ВВР, ВМД, ВМО, ВЕР, ЯМР, ВМРИ, ВМРУ</warning>
    <warning id="e4">Message: Знайдено потенційну орфографічну помилку. Offset: 66. Replacement: Селецькій</warning>
    <warning id="e5">Message: Потенційна помилка: прикметник не узгоджений з іменником: "Суспільне": [с.р.: називний, знахідний] і "Вінниця": [ж.р.: називний] Offset: 23. Replacement: суспільна Вінниця</warning>
  </warnings>
  <errors/>
</root>
