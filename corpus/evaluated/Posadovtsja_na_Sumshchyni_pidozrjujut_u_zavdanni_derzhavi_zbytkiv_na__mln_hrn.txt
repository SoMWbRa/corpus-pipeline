<root>
  <metadata>
    <source>Суспільне Новини | Suspilne Novyny</source>
    <author>Тетяна Юхта</author>
    <title>Посадовця на Сумщині підозрюють у завданні державі збитків на 2,8 млн грн</title>
    <language>uk</language>
    <publication_time>2025-03-25T15:11+02:00</publication_time>
    <reference>https://suspilne.media/sumy/979131-posadovca-na-sumsini-pidozruut-u-zavdanni-derzavi-zbitkiv-na-28-mln-grn/</reference>
  </metadata>
  <document>
    <h>Посадовця на Сумщині підозрюють у завданні державі збитків на 2,8 млн грн. За версією поліції, йдеться про капремонт інфраструктурного обʼєкта.</h>
    <p>Про це повідомили в Нацполіції Сумщини.</p>
    <q id="e1">«Слідство встановило, що між державним підприємством і підрядною організацією було укладено договір на капітальний ремонт інфраструктурного обʼєкта. Однак підрядник, маючи намір незаконно заволодіти бюджетними коштами, вніс до офіційних документів завідомо неправдиві відомості щодо обсягів виконаних робіт та вартості використаних матеріалів.У результаті цих дій замовник сплатив значно більшу суму, ніж відповідала фактичній вартості виконаних робіт і використаних матеріалів», — повідомили в Нацполіції.</q>
    <p>Згідно з висновком судової експертизи, державі було завдано збитків на суму 2,8 млн гривень. Наразі керівник підозрюється у вчиненні кримінальних правопорушень, передбачених статтями КК України, ч. 1 ст. 366 КК України (Службове підроблення) та ч. 5 ст. 191 (Привласнення, розтрата майна), додали правоохоронці.</p>
    <p>Читайте Суспільне у Telegram та WhatsApp</p>
    <p>Дивіться нас у YouTube та TikTok</p>
    <p>Долучайтесь до нашої спільноти у Viber та Facebook</p>
    <p>Підписуйтеся на наш Instagram</p>
  </document>
  <warnings>
    <warning id="e1">Message: «завідомо» - помилкове слово, виправлення: свідомо, знаючи наперед. Offset: 248. Replacement: свідомо, знаючи наперед</warning>
  </warnings>
  <errors/>
</root>
