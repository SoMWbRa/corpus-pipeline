<root>
  <metadata>
    <source>Суспільне Новини | Suspilne Novyny</source>
    <author id="e1">Олена Парай</author>
    <title>Збитки — майже 6 мільйонів гривень: чотирьох волинян підозрюють в незаконній рубці дерев</title>
    <language>uk</language>
    <publication_time>2025-03-25T11:59+02:00</publication_time>
    <reference>https://suspilne.media/lutsk/978865-zbitki-majze-6-miljoniv-griven-cotiroh-volinan-pidozruut-v-nezakonnij-rubci-derev/</reference>
  </metadata>
  <document>
    <h>На Волині оголосили підозру в незаконній порубці дерев майстру лісу обласного військового лісгоспу і трьом його спільникам.</h>
    <p id="e2">Йдеться про організовану групуч. 3 ст. 28 Кримінального кодексу України — правопорушення визнається вчиненим організованою групою, якщо в його готуванні або вчиненні брали участь декілька осіб (три і більше)., суму збитків оцінюють у 6 мільйонів гривень, повідомили 25 березня в прокуратурі Волині.</p>
    <p>Усі підозрювані — жителі одного з сіл Камінь-Каширського району, з червня по жовтень 2024 року, кажуть слідчі, вони систематично вирубували дерева у лісах, що належать Волинському військовому лісгоспу.</p>
    <p>В прокуратурі зазначили, що майстер лісу надавав інформацію про те, де можна зрубати дерева, спільники рубали їх, різали на колоди, вантажили на автомобілі та транспортували до незаконної лісопильної рами, яка належала одному з них.</p>
    <p>Під час обшуків у фігурантів вилучили лісодеревину, трактор з модулятором та причепом, два автомобілі, бензопили, деревообробну техніку і блокнот з чорновими записами. На усе вилучене майно наклали арешт.</p>
    <p>Довідково: ч. 4 ст. 246 Кримінального кодексу України — незаконна порубка або незаконне перевезення, зберігання, збут лісу, що спричинило тяжкі наслідки карається позбавленням волі на строк від пʼяти до семи років.</p>
    <p id="e3">Термінові новини читайте в Telegram та Viber Суспільне Луцьк. Також ми є у WhatsApp.</p>
  </document>
  <warnings>
    <warning id="e1">Message: Знайдено потенційну орфографічну помилку. Offset: 6. Replacement: Пара, Пари, Парад, Парки, Паради, Парами, Парти, Парам, Парах, Сарай, Падай, Парми, Парій, Пацай, Шарай, Варай, Карай, Нарай, Палай, Папай, Параф, Парафи, Параш, Парси, Паруй, Патрай, Порай, Па рай, Пар ай, Пара й</warning>
    <warning id="e2">Message: Знайдено потенційну орфографічну помилку. Offset: 25. Replacement: групу, групуй, групую, групує</warning>
    <warning id="e2">Message: Після голосної зі звуком і/и варто писати й або та: три «й» більше, три «та» більше Offset: 198. Replacement: й, та</warning>
    <warning id="e3">Message: Потенційна помилка: прикметник не узгоджений з іменником: "Суспільне": [с.р.: називний, знахідний, кличний] і "Луцьк": [ч.р.: називний, знахідний] Offset: 45. Replacement: суспільний Луцьк</warning>
  </warnings>
  <errors/>
</root>
