<root>
  <metadata>
    <source>Суспільне Новини | Suspilne Novyny</source>
    <author>Валерія Шостак</author>
    <title id="e1">Військового з міста Самар на Дніпропетровщині відзначили держнагородою</title>
    <language>uk</language>
    <publication_time>2025-03-25T19:59+02:00</publication_time>
    <reference>https://suspilne.media/dnipro/979347-vijskovogo-z-mista-samar-na-dnipropetrovsini-vidznacili-derznagorodou/</reference>
  </metadata>
  <document>
    <h id="e2">Військовослужбовець Володимир Лалов з міста Самар, що на Дніпропетровщині, отримав відзнаку від головнокомандувача Збройних сил України.</h>
    <p>Про це йдеться у Telegram-каналі міського голови Сергія Рєзніка.</p>
    <p>За особисту мужність, героїзм та вірність присязі чоловіка нагородили відзнакою «За незламність». Передав її воїну очільник міста.</p>
    <p>«Наша громада вдячна кожному захисникові за те, що зі зброєю в руках боронили Україну від зла російських окупантів! Слава українським Героям!», — написав Рєзнік.</p>
    <h>Що відомо про нагороду</h>
    <p id="e3">Відзнака «За незламність» вручається військовослужбовцям та працівникам ЗСУ, які перебували в полоні.</p>
    <p>Нагрудний знак за формою є прямим хрестом з білого оксидованого металу, обрамленим по колу колючим дротом. У центрі на чорному медальйоні – птах Фенікс із жовтого металу. Під медальйоном – посріблений меч вістрям донизу.</p>
    <p>На звороті нагороди є напис «За незламність». Також відзнака має шовкову муарову стрічку з поздовжніми смужками пурпурового і чорного кольорів.</p>
    <p id="e4">Читайте нас у Telegram: Суспільне Дніпро</p>
  </document>
  <warnings>
    <warning id="e1">Message: «Дніпропетровщина» було перейменовано (декомунізовано у 2016) Offset: 29. Replacement: Дніпровщина</warning>
    <warning id="e2">Message: Знайдено потенційну орфографічну помилку. Offset: 30. Replacement: Лалова, Лалово, Лалову, Лалові, Салов, Халов, Ла лов</warning>
    <warning id="e2">Message: «Дніпропетровщина» було перейменовано (декомунізовано у 2016) Offset: 57. Replacement: Дніпровщина</warning>
    <warning id="e3">Message: Вжито комбіновані символи замість українських літер Offset: 37. Replacement: військовослужбовцям</warning>
    <warning id="e4">Message: Потенційна помилка: прикметник не узгоджений з іменником: "Суспільне": [с.р.: називний, знахідний, кличний] і "Дніпро": [ч.р.: називний, знахідний] Offset: 24. Replacement: суспільний Дніпро</warning>
  </warnings>
  <errors/>
</root>
