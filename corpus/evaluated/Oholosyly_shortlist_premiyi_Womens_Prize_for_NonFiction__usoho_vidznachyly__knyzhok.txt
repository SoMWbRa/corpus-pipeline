<root>
  <metadata>
    <source>Суспільне Новини | Suspilne Novyny</source>
    <author>Поліна Горлач</author>
    <title id="e1">Оголосили шортліст премії Womenʼs Prize for Non-Fiction — усього відзначили 6 книжок</title>
    <language>uk</language>
    <publication_time>2025-03-26T13:25+02:00</publication_time>
    <reference>https://suspilne.media/culture/979827-ogolosili-sortlist-premii-womens-prize-non-fiction-usogo-vidznacili-6-knizok/</reference>
  </metadata>
  <document>
    <h id="e2">До короткого списку премії Womenʼs Prize for Non-Fiction увійшло 6 книжок. Серед них видання від співачки Нене Черрі, членкині британського парламенту Юань Янг та лікарки Рейчел Кларк.</h>
    <p>Список оприлюднили на сайті премії.</p>
    <p id="e3">«До нашого списку увійшли оповіді, що вшановують світ природи та його звʼязок із людством, ретельно досліджені історії жінок, які кидають виклик владі, а також книги, які висвітлюють складні теми з авторитетом, нюансами та оригінальністю», — зазначає голова журі, британська письменниця Кавіта Пурі.</p>
    <p id="e4">Womenʼs Prize for Non-Fiction відзначає досконалість, оригінальність і доступність нонфікшн-літератури, написаної жінками. Претендувати на нагороду можуть всі охочі авторки, чиї твори публікують у Великій Британії англійською мовою. Лауреатка отримує грошовий приз 30 000 фунтів стерлінгів і обмежену серію творів мистецтва під назвою Charlotte від фонду The Charlotte Aitken Trust.</p>
    <p>До короткого списку потрапили:</p>
    <ul>
      <li>A Thousand Threads, Нене Черрі;</li>
      <li>The Story of a Heart, Рейчел Кларк;</li>
      <li id="e5">Raising Hare, Клое Далтон;</li>
      <li>Why Fish Donʼt Exist: A Story of Loss, Love and the Hidden Order of Life, Лулу Міллер;</li>
      <li>Private Revolutions: Coming of Age in a New China, Юань Янг;</li>
      <li id="e6">Agent Zo, Клер Маллі.</li>
    </ul>
    <p>Лауреатку премії оголосять 12 червня разом із переможницею сестринської нагороди — Womenʼs Prize for Fiction.</p>
    <p>Премію заснували у 2023 році після того, як дослідження показало, що лише 35,5 % книг, нагороджених 7 іншими британськими преміями за нонфікшн за попереднє десятиліття, були написані жінками. Першу нагороду у 2024 році отримала Наомі Кляйн за книгу Doppelganger.</p>
    <p>Читайте нас у Facebook, Instagram і Telegram, дивіться наш YouTube і TikTok</p>
    <p id="e7">Поділіться своєю історією з Суспільне Культура. З нами можна звʼязатися у соціальних мережах та через пошту: culture@suspilne.media</p>
  </document>
  <warnings>
    <warning id="e1">Message: Це слово є жаргонним Offset: 10. Replacement: </warning>
    <warning id="e2">Message: Потенційна орфографічна помилка Offset: 106. Replacement: </warning>
    <warning id="e3">Message: Знайдено потенційну орфографічну помилку. Offset: 287. Replacement: Квіта, Каві та</warning>
    <warning id="e3">Message: Знайдено потенційну орфографічну помилку. Offset: 294. Replacement: Журі, Турі, Парі, Бурі, Порі, Пущі, Пулі, Мурі, Путі, Щурі, Єпурі, Гурі, Курі, Нурі, Пузі, Пусі, Путрі, Пірі, Рурі, Сурі, Чурі, Шурі, Аурі, Дурі, Пері, Пудрі, Пуді, Пумі, Пуні, Пупі, Пурзі, Пурх, Пуфі, Фурі, Хурі, Шпурі</warning>
    <warning id="e4">Message: Знайдено потенційну орфографічну помилку. Offset: 83. Replacement: </warning>
    <warning id="e5">Message: Знайдено потенційну орфографічну помилку. Offset: 14. Replacement: Алое, Клод, Клон, Коле, Клоде, Клозе, Клок, Клоне, Клоп, Клопе</warning>
    <warning id="e6">Message: Знайдено потенційну орфографічну помилку. Offset: 15. Replacement: Малі, Малої, Маслі, Марлі, Аллі, Майлі, Малалі, Малаї, Малці, Малії, Меллі, Моллі, Міллі, Саллі, Таллі, Халлі, Галлі, Муллі</warning>
    <warning id="e7">Message: Потенційна помилка: прикметник не узгоджений з іменником: "Суспільне": [с.р.: називний, знахідний] і "Культура": [ж.р.: називний] Offset: 28. Replacement: суспільна Культура</warning>
  </warnings>
  <errors/>
</root>
