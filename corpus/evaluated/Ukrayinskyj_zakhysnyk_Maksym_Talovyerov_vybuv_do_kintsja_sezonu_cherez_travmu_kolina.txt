<root>
  <metadata>
    <source>Суспільне Новини | Suspilne Novyny</source>
    <author id="e1">Микола Карпенков</author>
    <title>Український захисник Максим Таловєров вибув до кінця сезону через травму коліна</title>
    <language>uk</language>
    <publication_time>2025-03-25T14:40+02:00</publication_time>
    <reference>https://suspilne.media/sport/979003-ukrainskij-zahisnik-maksim-taloverov-vibuv-do-kinca-sezonu-cerez-travmu-kolina/</reference>
  </metadata>
  <document>
    <h id="e2">Український захисник «Плімута» та збірної України Максим Таловєров достроково закінчив сезон через травму коліна. Про це повідомив головний тренер англійського клубу Мирон Мусліч.</h>
    <p id="e3">Таловєров зазнав травми коліна в матчі 38-го туру англійського Чемпіоншипу проти «Дерб». Епізод за участю українця стався на останніх хвилинах матчу, проте українець зміг його дограти, відігравши всі 90 хвилин на полі.</p>
    <p id="e4">Згодом Таловєров відправився на матчі збірної України в плейоф Ліги націй проти збірної Бельгії, проте після огляду медичним штабом національної команди вимушено відправився на лікування до Англії. В заявці збірної його замінив захисник американського «Остіна» Олександр Сваток.</p>
    <p id="e5">У вівторок, 25 березня, головний тренер «Плімуту» Мирон Мусліч повідомив, що Максим Таловєров достроково завершив сезон через травму коліна. Керманич зазначив, що попередньо захисник відновлюватиметься терміном до двох місяців.</p>
    <q id="e6">«Я думаю, що він буде недоступний на сім-вісім тижнів, це величезна втрата для нас. Максим дуже розчарований, тому що сезон закінчується, і він більше не може підтримувати нас. Ми всі пізнали Максима за останні два місяці: він — боєць, сильний духом, а також має хороший характер. Він дуже пригнічений, але це також можливість для нього відновитися, вилікуватися. Таловєров отримає повну підтримку “Плімута”, усіх нас», — сказав тренер.</q>
    <p id="e7">Українець вперше в карʼєрі вибув на тривалий термін через травму. В сезоні 2021/22 Таловєров пропустив два матчі через коронавірус, а в сезоні 2022/23 вибув на три матчі через перелом виличної кістки.</p>
    <p id="e8">Таловєров перейшов в «Плімут» в січні 2025 року. Трансфер українського захисника став найдорожчим в історії команди — 2 мільйони євро.</p>
    <p id="e9">З моменту переходу українець провів 11 матчів у складі «Плімута», в яких забив два голи. Зокрема Таловєров відзначився в матчі Кубка Англії проти «Манчестер Сіті».</p>
    <p id="e10">Через травму Таловєрова у «Плімута» залишилося три центральні захисники на кінець сезону 2024/25: Нікола Катіч, Віктор Палссон і Корнел Шукс. При цьому команда українця проводила матчі за схеми в три центральних захисники.</p>
    <p id="e11">Після 38 турів Чемпіоншипу «Плімут» посідає останнє місце в турнірній таблиці, маючи в своєму активі 33 очки. До рятівного 21-го місця його відділяє шість очок.</p>
  </document>
  <warnings>
    <warning id="e1">Message: Знайдено потенційну орфографічну помилку. Offset: 7. Replacement: Карпенко, Карпенкове, Карпенкові, Карпенком, Карпенко в</warning>
    <warning id="e2">Message: Знайдено потенційну орфографічну помилку. Offset: 57. Replacement: Талового, Таловою, Талової, Маловірові, Маловірок, Маловіром, Маловірів, Таловино, Таловинок, Таловиною</warning>
    <warning id="e2">Message: Знайдено потенційну орфографічну помилку. Offset: 172. Replacement: Муслім, Муслін</warning>
    <warning id="e3">Message: Знайдено потенційну орфографічну помилку. Offset: 0. Replacement: Талового, Таловою, Талової, Маловірові, Маловірок, Маловіром, Маловірів, Таловино, Таловинок, Таловиною</warning>
    <warning id="e3">Message: Знайдено потенційну орфографічну помилку. Offset: 63. Replacement: Чемпіон шипу</warning>
    <warning id="e3">Message: Знайдено потенційну орфографічну помилку. Offset: 82. Replacement: Герб, Дер, Дербі, Серб, Дере, Дебр, Верб, Дери, Деру, Деряб, Щерб, Дер б</warning>
    <warning id="e4">Message: Знайдено потенційну орфографічну помилку. Offset: 7. Replacement: Талового, Таловою, Талової, Маловірові, Маловірок, Маловіром, Маловірів, Таловино, Таловинок, Таловиною</warning>
    <warning id="e4">Message: Знайдено потенційну орфографічну помилку. Offset: 271. Replacement: Сварок, Статок, Сватко, Ваток, Сванок, Сватик, Сватом, Свашок, Свиток, Святок, Скаток, Хваток, С ваток, Сват ок</warning>
    <warning id="e5">Message: Знайдено потенційну орфографічну помилку. Offset: 84. Replacement: Талового, Таловою, Талової, Маловірові, Маловірок, Маловіром, Маловірів, Таловино, Таловинок, Таловиною</warning>
    <warning id="e6">Message: Знайдено потенційну орфографічну помилку. Offset: 364. Replacement: Талового, Таловою, Талової, Маловірові, Маловірок, Маловіром, Маловірів, Таловино, Таловинок, Таловиною</warning>
    <warning id="e7">Message: Знайдено потенційну орфографічну помилку. Offset: 83. Replacement: Талового, Таловою, Талової, Маловірові, Маловірок, Маловіром, Маловірів, Таловино, Таловинок, Таловиною</warning>
    <warning id="e8">Message: Знайдено потенційну орфографічну помилку. Offset: 0. Replacement: Талового, Таловою, Талової, Маловірові, Маловірок, Маловіром, Маловірів, Таловино, Таловинок, Таловиною</warning>
    <warning id="e9">Message: Знайдено потенційну орфографічну помилку. Offset: 97. Replacement: Талового, Таловою, Талової, Маловірові, Маловірок, Маловіром, Маловірів, Таловино, Таловинок, Таловиною</warning>
    <warning id="e10">Message: Знайдено потенційну орфографічну помилку. Offset: 13. Replacement: Головурова, Таборова, Маловагова, Маловірові, Таврова, Товарова</warning>
    <warning id="e10">Message: Знайдено потенційну орфографічну помилку. Offset: 105. Replacement: Катів, Каті, Касіч, Катін, Каліч, Кат іч</warning>
    <warning id="e10">Message: Знайдено потенційну орфографічну помилку. Offset: 119. Replacement: Пансіон, Алісон, Аліссон, Карлссон, Ларссон, Массон, Олссон, Перссон, Полсон, Пуассон, Кальсон, Паласом, Патисон</warning>
    <warning id="e10">Message: Знайдено потенційну орфографічну помилку. Offset: 129. Replacement: Корнет, Кернел, Корнелл, Корнель, Корнелю, Корнеля, Корнелі, Корне, Корнер, Корне л</warning>
    <warning id="e10">Message: Знайдено потенційну орфографічну помилку. Offset: 136. Replacement: Букс, Фукс, Кукс</warning>
    <warning id="e11">Message: Знайдено потенційну орфографічну помилку. Offset: 15. Replacement: Чемпіон шипу</warning>
    <warning id="e11">Message: Перед словами, що починаються на в, ф або збігом приголосних із в, ф пишемо у: «у» своєму Offset: 85. Replacement: у</warning>
  </warnings>
  <errors/>
</root>
