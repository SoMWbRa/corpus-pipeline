<root>
  <metadata>
    <source>Суспільне Новини | Suspilne Novyny</source>
    <author>Катерина Костюк</author>
    <title>Втрати Черкащини: у Смілі поховали військовослужбовицю</title>
    <language>uk</language>
    <publication_time>2025-03-25T16:17+02:00</publication_time>
    <reference>https://suspilne.media/cherkasy/978635-vtrati-cerkasini-u-smili-pohovali-vijskovosluzbovicu/</reference>
  </metadata>
  <document>
    <h id="e1">У Смілі попрощались з військовослужбовицею Діаною Печелюк.</h>
    <p id="e2">Вона померла внаслідок серцевої недостатності, повідомила Суспільному речниця обласного територіального центру комплектування та соціальної підтримки Аліна Кривошея.</p>
    <p>За її словами, рекрут Діана Печелюк була курсанткою:</p>
    <q>«Курсант навчальної роти навчального механізованого полку померла 17 березня 2025 року внаслідок серцевої недостатності».</q>
    <p>За словами міського голови Сміли Сергія Ананка, Діана добровільно приєдналася до Збройних Сил України у лютому 2025 року, підписавши контракт.</p>
    <q>«Вона мріяла бути корисною у боротьбі з ворогом, та доля розпорядилася інакше», — додав він.</q>
    <p id="e3">Діану Печелюк поховали у Смілі на Алеї Слави 25 березня. Їй було 33 роки. У неї залишилися чоловік і донька Елеонора.</p>
    <p>Читайте нас у Telegram</p>
    <p>Дивіться нас на YouTube</p>
    <p>Підписуйтеся на WhatsApp</p>
    <p>Вподобайте наш Instagram</p>
  </document>
  <warnings>
    <warning id="e1">Message: Знайдено потенційну орфографічну помилку. Offset: 50. Replacement: Печенюк, Пече люк</warning>
    <warning id="e2">Message: Потенційна помилка: прикметник не узгоджений з іменником: "Суспільному": [ч.р.: давальний, с.р.: давальний] і "речниця": [ж.р.: називний] Offset: 58. Replacement: суспільна речниця</warning>
    <warning id="e3">Message: Знайдено потенційну орфографічну помилку. Offset: 6. Replacement: Печенюк, Пече люк</warning>
  </warnings>
  <errors/>
</root>
