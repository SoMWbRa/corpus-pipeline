<root>
  <metadata>
    <source>Суспільне Новини | Suspilne Novyny</source>
    <author>Марія Патока</author>
    <title>Родина ексвійськового полку Калиновського просить Україну обміняти його з увʼязнення у Білорусі</title>
    <language>uk</language>
    <publication_time>2025-03-26T18:55+02:00</publication_time>
    <reference>https://suspilne.media/980173-rodina-eksvijskovogo-polku-kalinovskogo-prosit-ukrainu-obminati-jogo-z-uvaznenna-u-bilorusi/</reference>
  </metadata>
  <document>
    <h id="e1">Родина ексвійськового полку імені Кастуся Калиновського в складі ЗСУ Василя Веремейчика закликала включити його імʼя до обмінних списків. Зараз Веремейчик увʼязнений у Білорусі.</h>
    <p>Про це повідомляє Euroradio.</p>
    <p id="e2">Дружина військового Євгенія заявила виданню, що Василю Веремейчику може загрожувати смертна кара в Білорусі за участь у російсько-українській війні на стороні України.</p>
    <p>Євгенія повідомила, що її чоловіка можна обміняти на білорусів, які воювали на стороні Росії та потрапили в український полон. Вона також сподівається на залучення США до процесу обміну.</p>
    <q>«В українців викликає нерозуміння: чому ви хочете обміняти цю людину, якщо у нас тут тисячі своїх полонених? Ми думали, що пояснити ситуацію допоможе командування полку, але їхні контакти не спрацювали. Тому ми хотіли б звернутися до білоруських та українських правозахисників, до керівництва ЗСУ з пропозицією розглянути питання про обмін Василя», — повідомила Євгенія.</q>
    <p>Василь Веремейчик долучився до захисту України у 2022 році. У квітні 2022 року зазнав поранення в бою в Миколаївській області та був нагороджений медаллю.</p>
    <p id="e3">У 2020 році Веремейчик переїхав до України, адже втікав з Білорусі через участь у протестах проти невизнаного очільника Білорусі Олександра Лукашенка. Йому загрожувало увʼязнення.</p>
    <p id="e4">Василь Веремейчик не зміг легалізуватись в Україні та виїхав до Литви. Але там йому відмовили у видачі посвідки на проживання через те, що він служив у армії Білорусі. Він звільнився у 2016 році.</p>
    <p id="e5">Веремейчик виїхав до Вʼєтнаму до своїх знайомих, там його затримали та екстрадували до Білорусі.</p>
  </document>
  <warnings>
    <warning id="e1">Message: Знайдено потенційну орфографічну помилку. Offset: 34. Replacement: Настуся, Каст уся</warning>
    <warning id="e1">Message: Знайдено потенційну орфографічну помилку. Offset: 76. Replacement: Веремійчука</warning>
    <warning id="e1">Message: Знайдено потенційну орфографічну помилку. Offset: 144. Replacement: Веремійчук</warning>
    <warning id="e2">Message: Знайдено потенційну орфографічну помилку. Offset: 55. Replacement: Веремійчуку</warning>
    <warning id="e3">Message: Знайдено потенційну орфографічну помилку. Offset: 12. Replacement: Веремійчук</warning>
    <warning id="e4">Message: Знайдено потенційну орфографічну помилку. Offset: 7. Replacement: Веремійчук</warning>
    <warning id="e5">Message: Знайдено потенційну орфографічну помилку. Offset: 0. Replacement: Веремійчук</warning>
  </warnings>
  <errors/>
</root>
