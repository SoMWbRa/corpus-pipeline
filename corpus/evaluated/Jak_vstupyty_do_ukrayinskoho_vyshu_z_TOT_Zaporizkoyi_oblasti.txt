<root>
  <metadata>
    <source>Суспільне Новини | Suspilne Novyny</source>
    <author id="e2">Світлана Гарбузова, Поліна Снєжина</author>
    <title>Як вступити до українського вишу з ТОТ Запорізької області</title>
    <language>uk</language>
    <publication_time>2025-03-25T20:00+02:00</publication_time>
    <reference>https://suspilne.media/zaporizhzhia/974219-ak-vstupiti-do-ukrainskogo-visu-z-tot-zaporizkoi-oblasti/</reference>
  </metadata>
  <document>
    <h>Близько 19% учнів Запорізької області залишаються на тимчасово окупованих територіях, серед них і майбутні абітурієнти. Для таких вступників розробили певний алгоритм дій для вступу до українських вишів.</h>
    <p id="e3">Директорка обласного департаменту освіти Людмила Бухаріна розповіла, абітурієнти з ТОТ та зони активних бойових дій можуть скористатися квотою 2визначена частина максимального обсягу бюджетних місць (для відкритих конкурсних пропозицій), яка може бути використана для приймання вступників після 11 класів або після фахового коледжу та вступати за окремим рейтингом.</p>
    <q id="e4">«Новація цього року в порядку вступу, що Квота 2 передбачена лише для тих студентів, які з ТОТ або території активних бойових дій. Яка визнана такою не з 1 січня 2025 року, як це було по аналогії в минулому році. А лише в період дії вступної кампанії. Тобто з червня по вересень».</q>
    <p id="e5">Один з етапів вступної кампанії — складання вступних випробувань. Для абітурієнтів з ТОТ, де неможливо скласти НМТнаціональний мультипредметний тест, є альтернатива — співбесіди в очному або дистанційному форматах, каже секретарка приймальної комісії ЗНУ Дарʼя Просяна:</p>
    <q>«Вони повністю відповідають програмам підготовки до зовнішнього незалежного оцінювання. Тобто наші вступники у рівних умовах, як і ті, хто складають НМТ. Там два варіанти: очний формат та дистанційний. Дистанційно за допомогою платформи “zoom”, у назначений день та час вступник підʼєднується».</q>
    <p id="e6">Для вступників з тимчасово окупованих територій на базі приймальної комісії ЗНУ працює окремий структурний підрозділ, зазначає Дарʼя Просяна,?</p>
    <q id="e1, e7">«Це освітній центр Крим-Донбас-Україна», який надає інформаційну підтримку та супровід таким вступникам».</q>
    <p id="e8">За словами Людмили Бухаріної, торік до запорізьких університетів вступило понад 2500 тисячі абітурієнтів з ТОТ. Серед них і Олександра — переселенка з тимчасово захопленого Бердянська У 2022 році, коли армія РФ окупувала територію міста, дівчина навчалась в 10 класі. Попри те, що здобувати освіту в українській школі було заборонено окупантами, вона всеодно продовжувала доєднувати до онлайн-уроків. Після завершення школи також дистанційно Олександра вступила до одного із запорізьких вишів.</p>
    <p>З міркувань безпеки ми змінили імʼя дівчини.</p>
    <h>Про школу в окупації</h>
    <p id="e9">Я сказала батькам, що у жодному разі не піду в російську школу. Заховала свої документи. Я наполягла, що буду вчитись дистанційно в українській школі. Почався освітній процес і я цілодобово сиділа вдома. Бо не навчатися в російській школі було незаконно. Памʼятаю, що нікому не можна було казати, що я залишаюсь в місті і вчусь в українській школі. Тоді батьки казали сусідам, що я поїхала до Запоріжжя, комусь сказали, що я в селі на дачі. По суті переховувалася.</p>
    <h>Про вступ до університету</h>
    <p id="e10">Спочатку я не хотіла вступати в цьому році, бо дуже втомилась за рік навчання. Суто через нерви, бо ти робиш щось незаконне і ти постійно переховуєшся. Тоді страшно було навіть відкрити вікно, бо сусіди могли почути, що в мене йде урок українською. Мене переконала одна із викладачок української школи і я спробувала. Я зареєструвалася через ЄДЕБОЄдина державна електронна база з питань освіти. Було дуже мало інформації для вступників з ТОТ.</p>
    <p id="e11">Я в Телеграм каналах під постами знайшла людей, які теж питали про процедуру вступу для людей з ТОТ. Ми обмінювались інформацією. Ми дізналися, що нам треба зареєструватися на співбесіди в кожен університет, який ми хочемо подавати заявку на вступ. Це було складно. Ти можеш подати заявку в пʼять університетів, але тобі потрібно до кожного складати іспит з трьох предметів. Це зазвичай три зустрічі в зумі. Я подавала в чотири університети. В Бердянський пройшла, в ЗНУ і в два київських. 12 разів я складалаи іспит. Це було умовно полегшено.</p>
    <h>Про особливості співбесіді для випускників з ТОТ</h>
    <p id="e12">Ти реєструєшся через ЄДЕБО на співбесіду. Надаєш необхідні документи. Зрозуміло це все було через VPNвіртуальна приватна мережа. Треба обрати день серед запропонованого часу. В цей день, на пошту відправляють час, ти заходиш на конференцію. Там такі ж самі учасники співбесіди чекають. Вас за списком викликають. Треба заходити до викладача, якого назначив університет. Він ставить три запитання. Немає якогось єдиного переліку питань, кожен університет окремо визначає алгоритм складання співбесіди. В якомусь університеті були переліки питань за якими можна готуватися, в якомусь ні. Це все йде під запис. Оцінює комісія, яка засідає після цієї співбесіди.</p>
    <p>Коли отримуєш бали, ти не можеш з ними вступити до іншого університету. Наприклад, в ЗНУ я склала на 198 і з цим результатом я вступаю тільки в ЗНУ, в КНУ 170 і з ними теж тільки в цей університет.</p>
    <h>Про виїзд з окупації</h>
    <p>Я переконала батьків виїхати з окупації. 22 серпня 2023 я виїхала. В цей період комунікувала з представником від ЗНУ. Мені допомагали, я онлайн подавала документи на пошту, а вони їх друкували, подавали очно. Так вийшло, що ЗНУ став моїм квитком з окупації.</p>
    <p>Як вступити до вишів у 2025 для абітурієнтів з тимчасово окупованих територій</p>
    <ul>
      <li>Обрати спеціальність і університет.</li>
      <li>Звернутися в Освітній центр «Крим-Україна» чи «Донбас-Україна» при університеті (контакти можна знайти на сайті обраного закладу або за посиланням).</li>
      <li>Подати документи та скласти вступні випробування з української мови, історії України та профільного предмета. Подача документів і оцінювання можуть здійснюватися особисто чи дистанційно.</li>
    </ul>
    <p>Підписуйтеся, дивіться та читайте головні новини Запорізької області на наших платформах:</p>
    <p>Telegram | Instagram | Viber | WhatsApp | Facebook | Youtube</p>
  </document>
  <warnings>
    <warning id="e1">The number of open and close quotation marks is not equal!</warning>
    <warning id="e2">Message: Знайдено потенційну орфографічну помилку. Offset: 27. Replacement: Снєжана, Сніжина</warning>
    <warning id="e3">Message: Відсутній дефіс або пробіл між числом і словом (або пропущена кома після назви вулиці, або вжито тире на позначення мінуса) Offset: 143. Replacement: 2 визначена, 2-визначена</warning>
    <warning id="e4">Message: Краще: «торік» Offset: 196. Replacement: торік, минулого року, того року</warning>
    <warning id="e5">Message: Знайдено потенційну орфографічну помилку. Offset: 111. Replacement: НМТ національний</warning>
    <warning id="e6">Message: Відсутній пробіл після коми Offset: 140. Replacement: , ?</warning>
    <warning id="e7">Message: Знайдено потенційну орфографічну помилку. Offset: 19. Replacement: </warning>
    <warning id="e8">Message: Знайдено потенційну орфографічну помилку. Offset: 19. Replacement: Бухаріні</warning>
    <warning id="e8">Message: Неправильно написане слово. Offset: 351. Replacement: </warning>
    <warning id="e9">Message: Після голосної зі звуком і/и варто писати й або та: місті «й» вчусь, місті «та» вчусь Offset: 320. Replacement: й, та</warning>
    <warning id="e10">Message: Знайдено потенційну орфографічну помилку. Offset: 342. Replacement: ЄДЕБО Єдина</warning>
    <warning id="e11">Message: Перед словами, що починаються на в, ф або збігом приголосних із в, ф пишемо у: «у» два Offset: 473. Replacement: у</warning>
    <warning id="e11">Message: Знайдено потенційну орфографічну помилку. Offset: 501. Replacement: складали, складала</warning>
    <warning id="e12">Message: Знайдено потенційну орфографічну помилку. Offset: 98. Replacement: Віртуальна, Невіртуальна</warning>
  </warnings>
  <errors/>
</root>
