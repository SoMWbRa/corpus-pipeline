<root>
  <metadata>
    <source>Суспільне Новини | Suspilne Novyny</source>
    <author>Олег Челяк</author>
    <title>Книжкова премія «Своя полиця» нагородила Буданова</title>
    <language>uk</language>
    <publication_time>2025-03-31T19:41+03:00</publication_time>
    <reference>https://suspilne.media/culture/983843-knizkova-premia-svoa-polica-nagorodila-budanova/</reference>
  </metadata>
  <document>
    <h>Книжкова премія для сучасної жанрової української літератури «Своя полиця» оголосила цьогорічних переможців. Серед лауреатів категорії «Ілюзіоністи» є містичний детектив Романа Буданова «Стахановський рух».</h>
    <p>Про це в Facebook-дописі пише «Своя полиця».</p>
    <p>«Своя полиця» оголосила переможців номінацій премії. Автори отримають сертифікати на купівлю в книгарні «Є», від 500 до 3000 грн. Переможці премії отримають по 10 000 грн.</p>
    <ul>
      <li id="w1, w2">У номінації «Вибір книжкових клубів “Своєї полиці”» у категорії «Реалісти» нагороду забрала Анна Дьоміна з романом «Вроцлавіта». У категорії «Ілюзіоністи» — Леонід Данільчик з альтернативною історією «Крах блакитної імперії».</li>
      <li id="w3">У номінації «Найяскравіший дебют» перемогу отримав Сашко Столовий і його історичний роман «Оринин. Роман про стелепного чоловіка».</li>
      <li id="w4">У номінації «Вибір кураторки премії» переміг Сергій Пильтяй, який написав кіберпанк-роман «Кіберджанк. Неонові історії».</li>
      <li id="w5, w6">Нагороду в номінації «Вибір читачів» у категорії «Реалісти» отримала Євгенія Бабенко з психологічним романом «Усі мої тривожні дзвіночки». В категорії «Ілюзіоністи» переміг Віталій Запека з трагікомедією «Ковбасокрад у Раю».</li>
      <li id="w7">«Вибір книгарні» в категорії «Реалісти» отримала Олена Пшенична, яка написала психологічний роман «Там, де заходить сонце». В категорії «Ілюзіоністи» перемогу отримала Наталія Заруднюк, яка написала фентезі «Вовчі землі».</li>
      <li id="w8">Переможцем премії в категорії «Реалісти» став Павло Белянський з автобіографічною книгою «Битися не можна відступити». В категорії «Ілюзіоністи» перемогу надали Роману Буданову, який написав містично-детективну історію «Стахановський рух».</li>
    </ul>
    <p>Книжкову премію «Своя полиця» заснувала Книгарня «Є» у 2023 році. Метою премії є відзначення авторів як фантастичних, так і реалістичних художніх видань.</p>
    <p>Читайте нас у Facebook, Instagram і Telegram, дивіться наш YouTube і TikTok</p>
    <p id="w9">Поділіться своєю історією з Суспільне Культура. З нами можна звʼязатися у соціальних мережах та через пошту: culture@suspilne.media</p>
  </document>
  <warnings>
    <warning id="w1">Message: Знайдено потенційну орфографічну помилку. Offset: 116. Replacement: Вроцлаві та</warning>
    <warning id="w2">Message: Знайдено потенційну орфографічну помилку. Offset: 164. Replacement: Данильчим, Данильчин, Данильчук, Канальчик</warning>
    <warning id="w3">Message: Знайдено потенційну орфографічну помилку. Offset: 109. Replacement: стеленого</warning>
    <warning id="w4">Message: Знайдено потенційну орфографічну помилку. Offset: 91. Replacement: Кібер-панк, Кіберпанк</warning>
    <warning id="w5">Message: Знайдено потенційну орфографічну помилку. Offset: 181. Replacement: Запекла, Чапека</warning>
    <warning id="w6">Message: Знайдено потенційну орфографічну помилку. Offset: 205. Replacement: Ковбасок рад</warning>
    <warning id="w7">Message: Знайдено потенційну орфографічну помилку. Offset: 176. Replacement: Забруднює, Заручник, Заруддю, Зарудна, Зарудний, Зарудним, Зарудних, Зарудною, Зарудної, Зарудну, Зарудні, Зарудній, Заруднім, Забрудник, Забрудню, Забруднюй, Забруднюю, Зарубник, Зарядник, Марудник</warning>
    <warning id="w8">Message: Знайдено потенційну орфографічну помилку. Offset: 52. Replacement: Селянський, Белявський, Белінський, Бенянський, Білянський</warning>
    <warning id="w9">Message: Потенційна помилка: прикметник не узгоджений з іменником: "Суспільне": [с.р.: називний, знахідний] і "Культура": [ж.р.: називний] Offset: 28. Replacement: суспільна Культура</warning>
  </warnings>
</root>
