<root>
  <metadata>
    <source>Суспільне Новини | Suspilne Novyny</source>
    <author id="e1">Оксана Солопко</author>
    <title>На Полтавщині із квітня діятиме новий графік погодинних відключень електрики</title>
    <language>uk</language>
    <publication_time>2025-03-25T14:49+02:00</publication_time>
    <reference>https://suspilne.media/poltava/979047-na-poltavsini-iz-kvitna-diatime-novij-grafik-pogodinnih-vidklucen-elektriki/</reference>
  </metadata>
  <document>
    <h>У Полтавській області оновили графік погодинних відключень електроенергії. Він діятиме з 1 квітня до 30 вересня 2025 року.</h>
    <p>Про це повідомили на офіційному на офіційному сайті «Полтаваобленерго».</p>
    <p>Згідно з інформацією, міністерство енергетики України внесло зміни до Інструкції про складання та застосування графіків погодинного відключення електроенергії. Це зробили для забезпечення справедливого та рівномірного розподілу доступної потужності та електроенергії між споживачами.</p>
    <p>Зокрема, відбулися зміни щодо періоду дії графіків. Відтепер вони складаються та затверджуються двічі на рік, враховуючи зимові та літні навантаження.</p>
    <p>Перевірити свою адресу в оновленому графіку можна за посиланням. Зокрема, знайти свою чергу можна тут:</p>
    <h>1 черга, 1 підгрупа</h>
    <h>1 черга, 2 підгрупа</h>
    <h>2 черга, 1 підгрупа</h>
    <h>2 черга, 2 підгрупа</h>
    <h>3 черга, 1 підгрупа</h>
    <h>3 черга, 2 підгрупа</h>
    <h>4 черга, 1 підгрупа</h>
    <h>4 черга, 2 підгрупа</h>
    <h>5 черга, 1 підгрупа</h>
    <h>5 черга, 2 підгрупа</h>
    <h>6 черга, 1 підгрупа</h>
    <h>6 черга, 2 підгрупа</h>
    <h>Які бувають графіки відключень світла</h>
    <p id="e2">Графік погодинного відключення (ГПВ) використовують для зменшення навантаження на мережі, підтримання балансування енергосистеми, доки триває відновлення ушкоджених енергообʼєктів. Ці відключення стосуються усіх категорій споживачів і застосовуються за завчасно про анонсованим розкладом. Тривалість вимкнень електрики можуть збільшувати у разі неможливості дотриматися ліміту споживання.</p>
    <p>Графік аварійних відключень (ГАВ) ― це вимкнення електрики, які застосовують через гострий дефіцит потужності в енергосистемі, зокрема, через аварійні ситуації на електростанціях або перевантаження устаткування. Попередити споживачів заздалегідь про такі відключення неможливо, бо їх треба виконати негайно. Тому невідомі також тривалість відключень і перелік населених пунктів.</p>
    <p>Спеціальний графік аварійних відключень (спец ГАВ) ― це також аварійні відключення. Їх застосовують та скасовують так само без попереджень.</p>
    <p>Графіки обмеження споживання електричної потужності (ГОП) застосовуються у разі виникнення загрози порушення балансу між виробництвом і споживанням електричної потужності та її дефіциту в ОЕС України або в її окремих частинах. Це тільки для підприємств, побутових споживачів не торкається.</p>
    <p id="e3">Читайте і дивіться Суспільне Полтава на платформах:</p>
    <p id="e4">Telegram | Viber | Instagram | Twitter | YouTube | Facebook | Тік Ток</p>
  </document>
  <warnings>
    <warning id="e1">Message: Знайдено потенційну орфографічну помилку. Offset: 7. Replacement: Солодко, Соловко, Соломко, Солонко, Холопко, Солоп ко</warning>
    <warning id="e2">Message: Знайдено потенційну орфографічну помилку. Offset: 32. Replacement: ГПУ, ГП, ТПВ, ГАВ, ГПА, ГПЗ, ГПК, ГПО, ГПа, ГеВ, ПВ, гПа, ГОВ, ГУВ, Г ПВ, ГП В</warning>
    <warning id="e2">Message: Прийменник «про» вимагає іншого відмінка: знахідний, а знайдено: орудний, давальний, давальний (мн.) Offset: 266. Replacement: анонсованого, анонсований, анонсоване, анонсованих, анонсовані</warning>
    <warning id="e3">Message: Потенційна помилка: прикметник не узгоджений з іменником: "Суспільне": [с.р.: називний, знахідний, кличний] і "Полтава": [ж.р.: називний] Offset: 19. Replacement: суспільна Полтава</warning>
    <warning id="e4">Message: Знайдено потенційну орфографічну помилку. Offset: 66. Replacement: Так, То, Тож, Той, ТОВ, Том, Тон, Шок, Тої, ТРК, Рок, МОК, НОК, ТВК, ТНК, Мок, Ок, Топ, Тою, ОК, ТК, ТСК, Док, Тік, Яток, Тек, Тор, Току, Толк, Кок, Лок, ТГК, ТОТ, ТОУК, ТПК, ТЦК, Тод, Токи, Токс, ТіК, Гок, Тик, Товк, Тог, Тол, Торк, Тоє, Трок, Тук, Тюк, Фок, Цок, Шток, Т ок</warning>
  </warnings>
  <errors/>
</root>
