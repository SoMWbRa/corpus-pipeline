<root>
  <metadata>
    <source>Суспільне Новини | Suspilne Novyny</source>
    <author>Катерина Ворона</author>
    <title>На Сумщині через аномально теплу зиму іксодові кліщі активізувалися раніше звичайного</title>
    <language>uk</language>
    <publication_time>2025-03-25T15:57+02:00</publication_time>
    <reference>https://suspilne.media/sumy/979199-na-sumsini-cerez-anomalno-teplu-zimu-iksodovi-klisi-aktivizuvalisa-ranise-zvicajnogo/</reference>
  </metadata>
  <document>
    <h>Через аномальну теплу зиму на Сумщині іксодові кліщі активізувалися раніше звичайного. Їхня активність ще не досягла піка, проте ризик укусів вже є, особливу небезпеку вони становлять для домашніх тварин та худоби.</h>
    <p>Про це інформують фахівці Сумського обласного центру контролю та профілактики хвороб.</p>
    <p id="e1">Сезон активності кліщів стартує тоді, коли середньоденна температура повітря досягне сталих 10⁰ С. Відповідно до результатів моніторингу ентомологів, середньо сезонні показники чисельності іксодових кліщів на Сумщині не перевищують 3-5 особин на прапоро/км, тому на сьогодні про весняний пік їх активності говорити поки що рано, повідомляють в ЦКПХ. Їхня активність збільшиться до кінця березня.</p>
    <p>Кліщі можуть переносити небезпечні інфекції – хворобу Лайма, вірусний енцефаліт, марсельську гарячку.</p>
    <p>Для профілактики укусів кліщів під час прогулянок чи роботи слід дотримуватися таких правил:</p>
    <ul>
      <li id="e2">дотримуватись середини стежки чи доріжки та оминати захаращені та сильно зарослі рослинністю місця;</li>
      <li id="e3">слід обрати максимально закритий одяг світлих тонів;</li>
      <li id="e4">час від часу оглядати себе та своїх близьких;</li>
      <li id="e5">при довгому перебуванні в місцевості, де може бути велика кількість іксодових кліщів, треба використовувати репеленти;</li>
      <li id="e6">на початку дачного сезону регулярно скошуйте траву та обробляйте територію засобами від кліщів.</li>
    </ul>
    <p>Читайте Суспільне у Telegram та WhatsApp</p>
    <p>Дивіться нас у YouTube та TikTok</p>
    <p>Долучайтесь до нашої спільноти у Viber та Facebook</p>
    <p>Підписуйтеся на наш Instagram</p>
  </document>
  <warnings>
    <warning id="e1">Message: Знайдено потенційну орфографічну помилку. Offset: 246. Replacement: прапор, прапора, прапори, прапором, Прапор, Прапора, прапору, прапорі, Прапоре, Прапором, Прапору, Прапорі, прапоре, прапор о</warning>
    <warning id="e1">Message: Знайдено потенційну орфографічну помилку. Offset: 344. Replacement: ЯКИХ, ЦИХ, ЦК, КП, КПУ, КПК, ЛКП, КПІ, ЦЕХ, КПП, ЦВЯХ, МКЧХ, ЦПК, ЖКП, КОХ, ЦП, ЦАП, ЦАПА, ЄКП, ЄКПЛ, АКПП, ВКП, ДКП, ЗКПО, ККП, КПЧ, МКП, РКП, УКП, ФКП, ЦЕПК, ЦКБ, ЦКК, ЦКЛ, ЦКС, ЦКУ, ЦППР, ЦУП, ЦАПУ, ЦАПІ, ЦОПА, ЦОПИ, ЦОПУ, ЦОПІ, ЦЮПА, ЦЮПИ, ЦЮПУ, ЦЮПІ, ЦЮХ, кПа, КАХ, КИХ, КПИ, КХ, ЦАПАХ, ЦАПЕ, ЦАПИ, ЦАПФ, ЦОП, ЦЮП, ЦЮПАХ, ЦЮПО, ЦЯП, ЦІП, ЦІПА, ЦІПАХ, ЦІПЕ, ЦІПИ, ЦІПУ, ЦІПІ, ЯКАХ</warning>
    <warning id="e2">Message: Це речення не починається з великої літери. Offset: 0. Replacement: Дотримуватись</warning>
    <warning id="e3">Message: Це речення не починається з великої літери. Offset: 0. Replacement: Слід</warning>
    <warning id="e4">Message: Це речення не починається з великої літери. Offset: 0. Replacement: Час</warning>
    <warning id="e5">Message: Це речення не починається з великої літери. Offset: 0. Replacement: При</warning>
    <warning id="e6">Message: Це речення не починається з великої літери. Offset: 0. Replacement: На</warning>
  </warnings>
  <errors/>
</root>
