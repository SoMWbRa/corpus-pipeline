<root>
  <metadata>
    <source>Суспільне Новини | Suspilne Novyny</source>
    <author>Поліна Горлач</author>
    <title id="e1">За програмою «єКнига» уже подали понад 100 тисяч заявок: премʼєр-міністр Шмигаль</title>
    <language>uk</language>
    <publication_time>2025-03-25T16:56+02:00</publication_time>
    <reference>https://suspilne.media/culture/979261-za-programou-ekniga-uze-podali-ponad-100-tisac-zaavok-premer-ministr-smigal/</reference>
  </metadata>
  <document>
    <h id="e2">За час дії програми «єКнига» уряду подали понад 100 тисяч заявок на отримання 908 грн на купівлю книжок тим українцям, які у 2024 році досягли 18-річного віку.</h>
    <p>Про це повідомив премʼєр-міністр України Денис Шмигаль.</p>
    <p id="e3">«За програмою “Тепла зима” близько 600 тисяч українців отримали допомогу на дітей. Маємо понад 100 тисяч заявок у межах програми “єКнига”, за якою тривають виплати. Майже 3 млн українських родин отримують пільги та субсидії на оплату комунальних послуг. 500 тисяч учителів та педагогів у школах отримують доплати від тисячі гривень», — розповів він.</p>
    <p id="e4">Раніше у Мінекономіки розповідали, що за період з грудня 2024 по січень 2025 державна програма «єКнига» виділила понад 40 млн грн на купівлю книг для 18-річних громадян, опрацювавши 90 тисяч заявок.</p>
    <p>Від часу запуску програми у грудні 2024 року на її фінансування передбачили 372,5 млн гривень — цих коштів має вистачити для більш ніж 400 тисяч українців та українок, кому у 2024 році й пізніше виповнилося 18 років.</p>
    <h id="e5">Як скористатися програмою «єКнига»</h>
    <p id="e6">В грудні 2024 року запрацювала «єКнига» для 18-річних українців, яка виділяє 908,4 грн і вже доступна у 29 онлайн-книгарнях та 256 стаціонарних книжкових крамницях.</p>
    <p>Програму фінансують із державного бюджету</p>
    <p>Що отримати кошти, слід:</p>
    <ul>
      <li id="e7">у застосунку «Дія» обрати послугу «єКнига»;</li>
      <li id="e8">перейти за посиланням, відкрити спеціальну віртуальну банківську картку;</li>
      <li id="e9">подати заявку.</li>
    </ul>
    <p id="e10">Якщо заявку схвалять, гроші зарахують на картку «єКнига». Використати їх необхідно протягом 3 місяців.</p>
    <p>Придбати книги можна як в онлайн-книгарні (з використанням реквізитів на сайті), так і у фізичній (безконтактно з використанням смартфона (NFC).</p>
    <p>Читайте нас у Facebook, Instagram і Telegram, дивіться наш YouTube і TikTok</p>
    <p id="e11">Поділіться своєю історією з Суспільне Культура. З нами можна звʼязатися у соціальних мережах та через пошту: culture@suspilne.media</p>
  </document>
  <warnings>
    <warning id="e1">Message: Знайдено потенційну орфографічну помилку. Offset: 14. Replacement: книга, є Книга</warning>
    <warning id="e2">Message: Знайдено потенційну орфографічну помилку. Offset: 21. Replacement: книга, є Книга</warning>
    <warning id="e3">Message: Знайдено потенційну орфографічну помилку. Offset: 130. Replacement: книга, є Книга</warning>
    <warning id="e4">Message: Знайдено потенційну орфографічну помилку. Offset: 96. Replacement: книга, є Книга</warning>
    <warning id="e5">Message: Знайдено потенційну орфографічну помилку. Offset: 27. Replacement: книга, є Книга</warning>
    <warning id="e6">Message: Знайдено потенційну орфографічну помилку. Offset: 32. Replacement: книга, є Книга</warning>
    <warning id="e7">Message: Це речення не починається з великої літери. Offset: 0. Replacement: У</warning>
    <warning id="e7">Message: Знайдено потенційну орфографічну помилку. Offset: 35. Replacement: книга, є Книга</warning>
    <warning id="e8">Message: Це речення не починається з великої літери. Offset: 0. Replacement: Перейти</warning>
    <warning id="e9">Message: Це речення не починається з великої літери. Offset: 0. Replacement: Подати</warning>
    <warning id="e10">Message: Знайдено потенційну орфографічну помилку. Offset: 49. Replacement: книга, є Книга</warning>
    <warning id="e11">Message: Потенційна помилка: прикметник не узгоджений з іменником: "Суспільне": [с.р.: називний, знахідний] і "Культура": [ж.р.: називний] Offset: 28. Replacement: суспільна Культура</warning>
  </warnings>
  <errors/>
</root>
