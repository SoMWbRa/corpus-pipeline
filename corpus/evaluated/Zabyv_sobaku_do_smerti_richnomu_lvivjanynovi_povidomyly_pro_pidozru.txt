<root>
  <metadata>
    <source>Суспільне Новини | Suspilne Novyny</source>
    <author>Юлія Равлюк</author>
    <title>Забив собаку до смерті: 53-річному львівʼянинові повідомили про підозру</title>
    <language>uk</language>
    <publication_time>2025-03-26T14:23+02:00</publication_time>
    <reference>https://suspilne.media/lviv/979851-zabiv-sobaku-do-smerti-53-ricnomu-lvivaninovi-povidomili-pro-pidozru/</reference>
  </metadata>
  <document>
    <h>53-річному львівʼянинові повідомили про підозру в жорстокому поводженні з твариною. За даними слідства, чоловік до смерті забив собаку своєї співмешканки.</h>
    <p>Про це повідомили у пресслужбі Львівської обласної прокуратури.</p>
    <p>Слідчі зʼясували, що інцидент стався на початку березня в одній з квартир Шевченківського району Львова. 53-річний місцевий мешканець забив собаку своєї співмешканки саморобною битою.</p>
    <p id="e1">«У подальшому, поклав тіло тварини у пакет і поставив його на балконі загального користування. Пакет помітив сусід і викликав правоохоронців», — йдеться у повідомленні.</p>
    <p>Чоловікові обрали запобіжний захід у виді тримання під вартою без права внесення застави. Йому оголосили підозру за ч. 3 ст. 299 КК України. Санкція статті — позбавлення волі на строк від пʼяти до восьми років із конфіскацією тварини</p>
  </document>
  <warnings>
    <warning id="e1">Message: Краще: «надалі» Offset: 1. Replacement: Надалі</warning>
  </warnings>
  <errors/>
</root>
