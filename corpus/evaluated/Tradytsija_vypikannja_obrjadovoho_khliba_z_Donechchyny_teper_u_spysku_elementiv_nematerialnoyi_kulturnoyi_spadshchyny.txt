<root>
  <metadata>
    <source>Суспільне Новини | Suspilne Novyny</source>
    <author id="e1">Олег Челяк</author>
    <title>Традиція випікання обрядового хліба з Донеччини тепер у списку елементів нематеріальної культурної спадщини</title>
    <language>uk</language>
    <publication_time>2025-03-26T18:46+02:00</publication_time>
    <reference>https://suspilne.media/culture/980103-tradicia-vipikanna-obradovogo-hlibu-z-doneccini-teper-v-spisku-elementiv-nematerialnoi-kulturnoi-spadsini/</reference>
  </metadata>
  <document>
    <h id="e2">Міністерство культури та стратегічних комунікацій 26 березня долучило до списку національних елементів нематеріальної культурної спадщини нові традиції і звичаї: сокальську сорочку, святкування Різдва і Святвечора, традиції випікання ритуального хліба в грецькій меншині Надазовʼя.</h>
    <p id="e3">Про це повідомляє МКСК.</p>
    <p>Міністр Точицький 24 березня підписав наказ про долучення нових пунктів до чинного національного переліку елементів нематеріальної культурної спадщини.</p>
    <p>Цього разу до переліку долучили 6 елементів.</p>
    <ul>
      <li id="e4">Традиції, знання та уміння, повʼязані із сокальською сорочкою: МКСК визначає їх як усні традиції, так і традиційні ремесла, поширені на півночі Галичини, по обидва боки Західного Бугу, на території Сокальської ТГ.</li>
      <li>Традиції Святого вечора та Різдва в Україні: в переліку є усні традиції в мові, виконавське мистецтво, звичаї, обряди, традиційна кухня і музика.</li>
      <li>Традиція відзначення Святого вечора в Україні: в переліку є усні традиції в мові, виконавське мистецтво, звичаї, обряди, традиційна кухня і музика.</li>
      <li id="e5">Традиції Святого вечора на Буковині: МКСК внесло цей елемент до звичаїв, обрядів, усних традицій нематеріальної культурної спадщини, яка поширена на адміністративній частині Чернівецької області.</li>
      <li id="e6">Традиція випасання худоби на буковинських полонинах та бессарабських стигнах Чернівецької області: до переліку внесли знання і практики ремесла скотарства, народних промислів, традиційної кухні, традиційних ремесел у Вижницькому, Чернівецькому та Дністровському районах.</li>
      <li>Культурні звичаї та способи самовираження, повʼязані з обрядовим хлібом Надазовських греків (Псалтир): до спадщини долучили традиційну кухню, звичаї, обряди святкування донецького Надазовʼя: Маріупольського району, Волноваського району, Кальміуського району та спільнот українських греків у Донецьку, Маріуполі, Вугледарі, Кальміусі, Курахове, Волновасі.</li>
    </ul>
    <p id="e7">Національний перелік елементів нематеріальної культурної спадщини України веде Міністерство культури і стратегічних комунікацій. Наразі перелік складається зі 109 елементів, 17 елементів з цього списку потребують термінової охорони, зокрема культурні звичаї та способи самовираження, повʼязані з обрядовим хлібом Надазовських греків (Псалтир).</p>
    <h>Читайте нас у Facebook, Instagram і Telegram, дивіться наш YouTube і TikTok</h>
    <p id="e8">Поділіться своєю історією з Суспільне Культура. З нами можна звʼязатися у соціальних мережах та через пошту: culture@suspilne.media</p>
  </document>
  <warnings>
    <warning id="e1">Message: Знайдено потенційну орфографічну помилку. Offset: 5. Replacement: Беляк, Челак, Че ляк</warning>
    <warning id="e2">Message: Після голосної зі звуком і/и варто писати й або та: традиції «й» звичаї, традиції «та» звичаї Offset: 152. Replacement: й, та</warning>
    <warning id="e3">Message: Знайдено потенційну орфографічну помилку. Offset: 18. Replacement: МКС, МАСК, МСК, МК СК</warning>
    <warning id="e4">Message: Знайдено потенційну орфографічну помилку. Offset: 63. Replacement: МКС, МАСК, МСК, МК СК</warning>
    <warning id="e5">Message: Знайдено потенційну орфографічну помилку. Offset: 37. Replacement: МКС, МАСК, МСК, МК СК</warning>
    <warning id="e6">Message: Знайдено потенційну орфографічну помилку. Offset: 69. Replacement: стегнах, стигмах</warning>
    <warning id="e7">Message: Після голосної зі звуком і/и варто писати й або та: культури «й» стратегічних, культури «та» стратегічних Offset: 101. Replacement: й, та</warning>
    <warning id="e8">Message: Потенційна помилка: прикметник не узгоджений з іменником: "Суспільне": [с.р.: називний, знахідний] і "Культура": [ж.р.: називний] Offset: 28. Replacement: суспільна Культура</warning>
  </warnings>
  <errors/>
</root>
