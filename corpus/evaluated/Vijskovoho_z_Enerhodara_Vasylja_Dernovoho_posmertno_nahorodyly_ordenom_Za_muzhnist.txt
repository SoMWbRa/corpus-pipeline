<root>
  <metadata>
    <source>Суспільне Новини | Suspilne Novyny</source>
    <author>Елла Філоненко</author>
    <title>Військового з Енергодара Василя Дернового посмертно нагородили орденом «За мужність»</title>
    <language>uk</language>
    <publication_time>2025-03-26T17:25+02:00</publication_time>
    <reference>https://suspilne.media/zaporizhzhia/980047-vijskovogo-z-energodara-vasila-dernovogo-posmertno-nagorodili-ordenom-za-muznist/</reference>
  </metadata>
  <document>
    <h id="e2">Полеглого військового із Енергодара Запорізької області Василя Дернового нагородили орденом «За мужність» ІІІ ступеня (посмертно). Нагороду вручили його батькам.</h>
    <p>Про це сьогодні, 26 березня, повідомив міський голова Енергодара Дмитро Орлов у своєму Телеграм-каналі.</p>
    <p>Василь Дерновий до повномасштабної війни та окупації Енергодара працював звукорежисером Міського палацу «Сучасник». Згодом пішов на фронт.</p>
    <p id="e1, e3">Загинув 30 серпня 2024 року під час виконання бойового завдання поблизу селища Черкаське Порічне Суджанського району Курської області РФ»:</p>
    <q>«Він мав плани на майбутнє, мріяв повернутися додому з перемогою, у вільний український Енергодар. Розумний, життєрадісний, витриманий і небагатослівний колега та друг – таким залишиться Василь у памʼяті кожного, хто знав його особисто», – зазначив Дмитро Орлов.</q>
    <p>Державну нагороду вручили батькам загиблого Василя Дернового – Ірині Миколаївні та Володимиру Васильовичу, котрі нині проживають у Петро-Михайлівській сільській громаді.</p>
    <p>Василю Дерновому було 36 років.</p>
    <p>Підписуйтеся, дивіться та читайте головні новини Запорізької області на наших платформах:</p>
    <p>Telegram | Instagram | Viber | WhatsApp | Facebook | Youtube</p>
  </document>
  <warnings>
    <warning id="e1">The number of open and close quotation marks is not equal!</warning>
    <warning id="e2">Message: Перед голосною вживаємо з: «з» Енергодара Offset: 22. Replacement: з</warning>
    <warning id="e2">Message: Вжито кириличні літери замість латинських на позначення римської цифри Offset: 106. Replacement: III</warning>
    <warning id="e3">Message: Знайдено потенційну орфографічну помилку. Offset: 97. Replacement: Суданського</warning>
  </warnings>
  <errors/>
</root>
