<root>
  <metadata>
    <source>Суспільне Новини | Suspilne Novyny</source>
    <author>Дарина Кузьміна</author>
    <title>У місті Новомиргород на Кіровоградщині їздитиме третій соціальний автобус</title>
    <language>uk</language>
    <publication_time>2025-03-25T18:50+02:00</publication_time>
    <reference>https://suspilne.media/kropyvnytskiy/979027-u-misti-novomirgorod-na-kirovogradsini-izditime-socialnij-avtobus/</reference>
  </metadata>
  <document>
    <h>3 1 квітня в місті Новомиргород Новоукраїнського району Кіровоградської області їздитиме соціальний автобус. Це третій такий автобус в громаді, він сполучатиме віддалені мікрорайони з центром.</h>
    <p id="e2">Про це Суспільному розповів міський голова Ігор Забажан.</p>
    <p>За його інформацією, соціальний автобус має популярність серед жителів сіл. Перший такий автобус запустили у червні 2023 року, другий — у січні 2024 року.</p>
    <q>«У нас на даний час їздять два соціальних автобуси, які сполучають усі села громади із Новомиргородом. У жителів міста теж виникла така потреба, й за їхньою пропозицією впроваджуємо».</q>
    <p>Ігор Забажан розказав, що соціальним автобусом зможуть користуватися пільговики.</p>
    <q>«Тобто це пенсіонери й ті пільгові категорії, які визначені законодавством, наприклад, люди з інвалідністю. Головне – наявність посвідчення».</q>
    <p id="e3">За його словами, автобус закупили наприкінці минулого року за гроші з бюджету громади. Розклад автобуса (місця й час зупинок) можна подивитися на Facebook-сторінці Ігоря Забажана.</p>
    <h>В Україні право на безплатний проїзд мають:</h>
    <ul>
      <li id="e4">учасники бойових дій та особи, прирівняні до них, постраждалі учасники Революції Гідності (за статтею 12 Закону України «Про статус ветеранів війни, гарантії їх соціального захисту»);</li>
      <li id="e5">люди з інвалідністю внаслідок війни та прирівняні до них особи (за статтею 13 Закону України «Про статус ветеранів війни, гарантії їх соціального захисту»);</li>
      <li id="e6">люди, які постраждали внаслідок Чорнобильської катастрофи, віднесені до категорії 1 (за статтею 21 Закону України «Про статус і соціальний захист громадян, які постраждали внаслідок Чорнобильської катастрофи»);</li>
      <li id="e7">учасники ліквідації наслідків аварії на Чорнобильській АЕС, які належать до категорії 2 (за статтею 21 Закону України «Про статус і соціальний захист громадян, які постраждали внаслідок Чорнобильської катастрофи»);</li>
      <li id="e8">діти з інвалідністю до 18 років(за статтею 38-1 Закону України «Про основи соціальної захищеності осіб з інвалідністю в Україні»);</li>
      <li id="e9">ветерани військової служби; ветерани органів внутрішніх справ; ветерани Національної поліції; ветерани державної пожежної охорони; ветерани Державної служби спеціального звʼязку та захисту інформації України; ветерани служби цивільного захисту; ветерани Державної кримінально-виконавчої служби України; ветерани Державної кримінально-виконавчої служби України; ветерани податкової міліції (за статтею 6 Закону України «Про статус ветеранів військової служби, ветеранів органів внутрішніх справ, ветеранів Національної поліції й деяких інших осіб та їх соціальний захист»);</li>
      <li id="e10">люди з інвалідністю внаслідок військової служби (за статтею 14 Закону України «Про соціальний і правовий захист військовослужбовців та членів їх сімей»);</li>
      <li id="e11">батьки військовослужбовця, загиблого чи померлого або безвісти зниклого під час проходження військової служби (за статтею 14 Закону України «Про соціальний і правовий захист військовослужбовців та членів їх сімей»);</li>
      <li id="e12">реабілітовані (за статтею 6 Закону України «Про реабілітацію жертв репресій комуністичного тоталітарного режиму 1917-1991 років»;</li>
      <li id="e13">люди з інвалідністю (за статтею 38-1 Закону України «Про основи соціальної захищеності осіб з інвалідністю в Україні»);</li>
      <li id="e14">люди, які супроводжують осіб з інвалідністю першої групи або дітей з інвалідністю (не більше одного супровідника) (за статтею 38-1 Закону України «Про основи соціальної захищеності осіб з інвалідністю в Україні»);</li>
      <li id="e15">діти з багатодітної сімʼї (за статтею 13 Закону України «Про охорону дитинства»);</li>
      <li id="e1, e16">жертви нацистських переслідувань (за статтею 6-1 Закону України «Про жертви нацистських переслідувань);</li>
      <li id="e17">пенсіонери за віком (за постановою Кабінету Міністрів України від 17.05.1993 No 354 «Про безплатний проїзд пенсіонерів на транспорті загального користування»).</li>
    </ul>
  </document>
  <warnings>
    <warning id="e1">The number of open and close quotation marks is not equal!</warning>
    <warning id="e2">Message: Знайдено потенційну орфографічну помилку. Offset: 48. Replacement: Забажає, Забажав, Забажай, Забажаю</warning>
    <warning id="e3">Message: Знайдено потенційну орфографічну помилку. Offset: 170. Replacement: Забажала, Забацана, За бажана</warning>
    <warning id="e4">Message: Це речення не починається з великої літери. Offset: 0. Replacement: Учасники</warning>
    <warning id="e5">Message: Це речення не починається з великої літери. Offset: 0. Replacement: Люди</warning>
    <warning id="e6">Message: Це речення не починається з великої літери. Offset: 0. Replacement: Люди</warning>
    <warning id="e7">Message: Це речення не починається з великої літери. Offset: 0. Replacement: Учасники</warning>
    <warning id="e8">Message: Це речення не починається з великої літери. Offset: 0. Replacement: Діти</warning>
    <warning id="e9">Message: Це речення не починається з великої літери. Offset: 0. Replacement: Ветерани</warning>
    <warning id="e10">Message: Це речення не починається з великої літери. Offset: 0. Replacement: Люди</warning>
    <warning id="e11">Message: Це речення не починається з великої літери. Offset: 0. Replacement: Батьки</warning>
    <warning id="e12">Message: Це речення не починається з великої літери. Offset: 0. Replacement: Реабілітовані</warning>
    <warning id="e13">Message: Це речення не починається з великої літери. Offset: 0. Replacement: Люди</warning>
    <warning id="e14">Message: Це речення не починається з великої літери. Offset: 0. Replacement: Люди</warning>
    <warning id="e15">Message: Це речення не починається з великої літери. Offset: 0. Replacement: Діти</warning>
    <warning id="e16">Message: Це речення не починається з великої літери. Offset: 0. Replacement: Жертви</warning>
    <warning id="e17">Message: Це речення не починається з великої літери. Offset: 0. Replacement: Пенсіонери</warning>
  </warnings>
  <errors/>
</root>
