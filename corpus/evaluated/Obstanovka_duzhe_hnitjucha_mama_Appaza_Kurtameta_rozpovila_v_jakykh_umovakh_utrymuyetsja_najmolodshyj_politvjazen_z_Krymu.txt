<root>
  <metadata>
    <source>Суспільне Новини | Suspilne Novyny</source>
    <author>Максим Журавель</author>
    <title id="e1">«Обстановка дуже гнітюча»: мама Аппаза Куртамета розповіла, в яких умовах утримується наймолодший політвʼязень з Криму</title>
    <language>uk</language>
    <publication_time>2025-03-26T12:26+02:00</publication_time>
    <reference>https://suspilne.media/crimea/979741-obstanovka-duze-gnituca-mama-appaza-kurtameta-rozpovila-v-akih-umovah-utrimuetsa-najmolodsij-politvazen-z-krimu/</reference>
  </metadata>
  <document>
    <h id="e2">Стан здоровʼя наймолодшого кримського політвʼязня Аппаза Куртамета, який незаконно утримується в колонії суворого режиму в Псковській області РФ, залишається під загрозою. Зокрема, через психологічний та емоційний тиск.</h>
    <p>Читайте цей матеріал кримськотатарською</p>
    <p id="e3">Про це Кримськотатарському Ресурсному Центру розповіла мати політвʼязня Айше Куртамет.</p>
    <p id="e4">За словами матері, Аппаз має доступ до спортивного залу та бібліотеки, а також може користуватися душовими без обмежень часу.</p>
    <p id="e5">«Існують цивілізовані умови за мірками російських установ, і порівняно зі старою вʼязницею “Владимирського централа”, там існує людський підхід до вʼязнів», — розповіла Айше Куртамет.</p>
    <p>Проте хлопець все ще має проблеми зі здоровʼям через важкі умови утримання та попередні тортури.</p>
    <p>«Режим суворий. Підйом о 6:00, зарядка займає годину, сніданок о 7:00. Залишається година вільного часу», – зазначає мати політвʼязня.</p>
    <p>Вільний час хлопець присвячує самоосвіті та читанню книжок. Айше також додала, що загальна атмосфера в колонії, попри покращення, залишається гнітючою через великий тиск і постійне перебування в оточенні інших увʼязнених, що не завжди сприяє позитивно на психічний стан.</p>
    <p id="e6">«Доводиться, звісно, стикатися з величезною кількістю різних людей, і буває всяке — і суперечки, і непорозуміння між увʼязненими, але завдяки дипломатичному характеру Аппаза, у нього ще не було проблем з жодним, і слава Богу. Йому “вдається згладити гострі кути”. А так обстановка дуже гнітюча, зачіпки, доноси, все це є в великому товаристві увʼязнених, як правило, і в умовах обмеження люди дуже злі, ненавидять один одного, і все це огидно», – каже Айше.</p>
    <p id="e7">Окремо жінка зазначила, що звʼязок з Аппазом значно покращився. Це справжній прогрес для родини, адже протягом тривалого часу їй було важко навіть почути голос свого сина.</p>
    <p id="e8">«Звʼязок налагодили, ми можемо говорити з ним телефоном, ліміт 15 хвилин на день. Це вже прогрес. Нарешті, майже через три роки я вперше можу чути голос мого сина кожного дня», – додала Айше Куртамет.</p>
    <p id="e9">Мати політвʼязня також повідомила, що серед увʼязнених Аппаз поки не зустрічав інших кримських татар.</p>
    <p id="e10">Підписуйтеся на новини Суспільне Крим у Telegram, WhatsApp та Facebook</p>
  </document>
  <warnings>
    <warning id="e1">Message: «Обстановка» — нерекомендоване слово, кращий варіант: обстава, обставини. Offset: 1. Replacement: Обстава, Обставини</warning>
    <warning id="e1">Message: Знайдено потенційну орфографічну помилку. Offset: 32. Replacement: Плаза, Арпада, Ахваза, Абаза, Абхаза, Айпада, Алмаза, Апаша, Ліпаза, Паза, Пуаза, Топаза</warning>
    <warning id="e1">Message: Знайдено потенційну орфографічну помилку. Offset: 39. Replacement: Курта мета</warning>
    <warning id="e2">Message: Знайдено потенційну орфографічну помилку. Offset: 50. Replacement: Плаза, Арпада, Ахваза, Абаза, Абхаза, Айпада, Алмаза, Апаша, Ліпаза, Паза, Пуаза, Топаза</warning>
    <warning id="e2">Message: Знайдено потенційну орфографічну помилку. Offset: 57. Replacement: Курта мета</warning>
    <warning id="e3">Message: Знайдено потенційну орфографічну помилку. Offset: 77. Replacement: Курта мет, Куртам ет</warning>
    <warning id="e4">Message: Знайдено потенційну орфографічну помилку. Offset: 19. Replacement: Алмаз, Топаз, АПП, АППУ, Апша, Арпад, Ахваз, Каппа, ППЗ, Юппа, Абаз, Абхаз, Айпад, Апаш, Ліпаз, Паз, Плаз, Пуаз</warning>
    <warning id="e5">Message: Знайдено потенційну орфографічну помилку. Offset: 92. Replacement: Влади мирського</warning>
    <warning id="e5">Message: Знайдено потенційну орфографічну помилку. Offset: 107. Replacement: централ, централь, централі, централам, централах, централе, централи, централка, централу, цент рала, центра ла, централ а</warning>
    <warning id="e5">Message: Знайдено потенційну орфографічну помилку. Offset: 174. Replacement: Курта мет, Куртам ет</warning>
    <warning id="e6">Message: Знайдено потенційну орфографічну помилку. Offset: 167. Replacement: Плаза, Арпада, Ахваза, Абаза, Абхаза, Айпада, Алмаза, Апаша, Ліпаза, Паза, Пуаза, Топаза</warning>
    <warning id="e6">Message: «обстановка» — нерекомендоване слово, кращий варіант: обстава, обставини. Offset: 270. Replacement: обстава, обставини</warning>
    <warning id="e7">Message: Знайдено потенційну орфографічну помилку. Offset: 37. Replacement: Арпадом, Ахвазом, Абазом, Абхазом, Айпадом, Алмазом, Пазом, Плазом, Пуазом, Топазом</warning>
    <warning id="e8">Message: Знайдено потенційну орфографічну помилку. Offset: 191. Replacement: Курта мет, Куртам ет</warning>
    <warning id="e9">Message: Знайдено потенційну орфографічну помилку. Offset: 55. Replacement: Алмаз, Топаз, АПП, АППУ, Апша, Арпад, Ахваз, Каппа, ППЗ, Юппа, Абаз, Абхаз, Айпад, Апаш, Ліпаз, Паз, Плаз, Пуаз</warning>
    <warning id="e10">Message: Потенційна помилка: прикметник не узгоджений з іменником: "Суспільне": [с.р.: називний, знахідний] і "Крим": [ч.р.: називний, знахідний] Offset: 23. Replacement: суспільний Крим</warning>
  </warnings>
  <errors/>
</root>
