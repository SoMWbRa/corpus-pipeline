<root>
  <metadata>
    <source>Суспільне Новини | Suspilne Novyny</source>
    <author>Ірина Руденко</author>
    <title id="e1">На Дніпропетровщині затримали водія, підозрюваного у вчиненні ДТП, внаслідок якого загинув 16-річний підліток</title>
    <language>uk</language>
    <publication_time>2025-03-25T11:47+02:00</publication_time>
    <reference>https://suspilne.media/dnipro/978843-na-dnipropetrovsini-zatrimali-vodia-pidozruvanogo-u-vcinenni-dtp-vnaslidok-akogo-zaginuv-16-ricnij-pidlitok/</reference>
  </metadata>
  <document>
    <h id="e2">У місті Самар на Дніпропетровщині затримали 33-річного містянина, якого підозрюють у смертельній аварії. Його розшукували декілька місяців.</h>
    <p>Про це йдеться на сайті обласної поліції.</p>
    <p>Дорожньо-транспортна пригода сталася 7 вересня 2024 року близько 23:10. Водій автомобіля ВАЗ скоїв наїзд на хлопця, який перетинав проїжджу частину, та поїхав з місця події. Внаслідок отриманих тілесних ушкоджень 16-річний підліток помер у лікарні.</p>
    <p>Правоохоронці встановили обставини ДТП та розпочали розшук транспортного засобу і водія. Авто виявили покинутим за межами населеного пункту. Керманича автомобіля, який за даними правоохоронців вже притягувався до відповідальності за порушення правил дорожнього руху, оголосили в розшук.</p>
    <p>21 березня оперативники встановили місцеперебування чоловіка та затримали його.</p>
    <p id="e3">Йому повідомили про підозру за частиною 2 статті 286Порушення правил безпеки дорожнього руху особою, яка керує транспортним засобом, що спричинило смерть потерпілого Кримінального кодексу України та частиною 3 статті 135Завідоме залишення без допомоги особи, яка перебуває в небезпечному для життя стані і позбавлена можливості вжити заходів до самозбереження, внаслідок безпорадного стану, коли він сам поставив потерпілого в небезпечний для життя стан, що спричинили смерть потерпілого Кримінального кодексу України. Суд обрав чоловіку запобіжний захід — тримання під вартою. Підозрюваному загрожує до восьми років позбавлення волі.</p>
    <p id="e4">Читайте нас у Telegram: Суспільне Дніпро</p>
  </document>
  <warnings>
    <warning id="e1">Message: «Дніпропетровщина» було перейменовано (декомунізовано у 2016) Offset: 3. Replacement: Дніпровщина</warning>
    <warning id="e2">Message: «Дніпропетровщина» було перейменовано (декомунізовано у 2016) Offset: 17. Replacement: Дніпровщина</warning>
    <warning id="e3">Message: Відсутній дефіс або пробіл між числом і словом (або пропущена кома після назви вулиці, або вжито тире на позначення мінуса) Offset: 49. Replacement: 286Порушення</warning>
    <warning id="e3">Message: Відсутній дефіс або пробіл між числом і словом (або пропущена кома після назви вулиці, або вжито тире на позначення мінуса) Offset: 217. Replacement: 135Завідоме</warning>
    <warning id="e3">Message: Після голосної зі звуком і/и варто писати й або та: стані «й» позбавлена, стані «та» позбавлена Offset: 304. Replacement: й, та</warning>
    <warning id="e4">Message: Потенційна помилка: прикметник не узгоджений з іменником: "Суспільне": [с.р.: називний, знахідний, кличний] і "Дніпро": [ч.р.: називний, знахідний] Offset: 24. Replacement: суспільний Дніпро</warning>
  </warnings>
  <errors/>
</root>
