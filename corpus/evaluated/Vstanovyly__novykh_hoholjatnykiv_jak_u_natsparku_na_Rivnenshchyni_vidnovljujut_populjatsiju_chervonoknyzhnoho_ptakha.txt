<root>
  <metadata>
    <source>Суспільне Новини | Suspilne Novyny</source>
    <author>Ірина Киричук</author>
    <title id="e1">Встановили 18 нових гоголятників: як у нацпарку на Рівненщині відновлюють популяцію червонокнижного птаха</title>
    <language>uk</language>
    <publication_time>2025-03-25T12:50+02:00</publication_time>
    <reference>https://suspilne.media/rivne/978785-vstanovili-18-novih-gogolatnikiv-ak-u-nacparku-na-rivnensini-vidnovluut-populaciu-cervonokniznogo-ptaha/</reference>
  </metadata>
  <document>
    <h>Триває робота з відновлення та підтримки популяції гоголя зеленоголового, який занесений до Червоної книги України, у Нобельському національному природному парку, що на Рівненщині. У 2025 році в межах ініціативи працівники парку встановили 18 нових штучних гніздівель.</h>
    <p id="e2">Про це Суспільному розповів старший науковий співробітник Нобельського парку Іван Зубкович.</p>
    <p id="e3">За його словами, ініціативу зі встановлення гоголятників провели вдруге працівники парку за власні гроші. Цьогоріч вдалося облаштувати 18 гніздівель для гоголя зеленоголового біля озер Нобель, Засвітське та Острівське. У 2024 році розмістили 15 гоголятників. Як раніше повідомляло Суспільне, таким чином зберегти цей вид порадив фахівець Рівненського природного заповідника Михайло Франчук.</p>
    <q id="e4">«Гоголь зеленоголовий — це рідкісний вид. Він занесений до Червоної книги України і потребує охорони, його популяція знижується», — зазначив Іван Зубкович.</q>
    <p>Через брак природних дупел гоголі часто мають труднощі з розмноженням, розповів старший науковий співробітник. Тому щоб імітувати природні місця гніздування для збільшення популяції встановили штучні гніздівлі — деревʼяні будиночки зі спеціальною конструкцією.</p>
    <q id="e5">«Конструкція ця затверджена фаховими орнітологами. Вони проводили дослідження і встановили, що це найоптимальніші габарити штучного ящика для гніздівель цього виду. Там, наприклад, у нас на території зʼявляється на весні крех малий та крех великий, ми спостерігали, що ці види теж використовують для своєї гніздівлі дупла дерев. То для них вже зовсім інші потрібні габарити. Більший розмір льоткаОтвір у штучному гнізді., тобто тут — 10х10, а там вже треба трохи більше — 12х12 використовувати. Тобто кожен вид потребує певних розмірів цих штучних гніздівель», — пояснив він.</q>
    <p id="e6">Допомогти у збереженні виду гоголя зеленоголового можуть й школярі, пояснив Іван Зубкович. Для цього на сторінці у Facebook парку описали процес виготовлення гоголятника.</p>
    <q id="e7">«Тут акцент не просто на звичайних пересічних людях, а для залучення шкільних гуртків: гуртків з трудового мистецтва, з деревної обробки, які діють при школах. Бо минулого року, коли ми вперше проявили цю ініціативу, наш інспектор на місцевості, де він проживає, розповів, що в нас є такі плани. Вчитель трудового зацікавився, діти — теж, і вони власними зусиллями виготовили два гоголятники і передали у наш парк, щоб ми їх встановили», — розповів старший науковий співробітник парку.</q>
    <p>З його слів, після встановлення гніздівель, за ними будуть спостерігати:</p>
    <p id="e8">«Станом на сьогодні, у нас за два роки встановлені 33 штучні гніздівлі цих гоголятників. Наша ціль зараз — моніторити їх. Тобто потрібно в кінці квітня провести перше обстеження: чи вони зацікавили даний вид птахів, чи відбулося заселення, бо в цих штучних гніздівлях можуть селитись не тільки гоголі. Вони також приваблюють й інших тварин, таких як сова сіра і білка. Це вже підтвердили фахівці Рівненського заповідника. Вони [тварини — ред.] радо використовують ці гніздівлі для облаштування своїх місць для розмноження».</p>
    <p>Суспільне Рівне в Telegram | Viber | Instagram | WhatsApp | YouTube | Facebook | TikTok</p>
  </document>
  <warnings>
    <warning id="e1">Message: Знайдено потенційну орфографічну помилку. Offset: 20. Replacement: соколятників</warning>
    <warning id="e2">Message: Знайдено потенційну орфографічну помилку. Offset: 82. Replacement: Зубкови, Зубковим, Зубкових, Зубковичі, Зубович, Зубков ич</warning>
    <warning id="e3">Message: Знайдено потенційну орфографічну помилку. Offset: 44. Replacement: соколятників</warning>
    <warning id="e3">Message: Знайдено потенційну орфографічну помилку. Offset: 193. Replacement: За світське</warning>
    <warning id="e3">Message: Знайдено потенційну орфографічну помилку. Offset: 245. Replacement: соколятників</warning>
    <warning id="e4">Message: Після голосної зі звуком і/и варто писати й або та: України «й» потребує, України «та» потребує Offset: 82. Replacement: й, та</warning>
    <warning id="e4">Message: Знайдено потенційну орфографічну помилку. Offset: 146. Replacement: Зубкови, Зубковим, Зубкових, Зубковичі, Зубович, Зубков ич</warning>
    <warning id="e5">Message: «найоптимальніші» — нерекомендоване слово, кращий варіант: оптимальний, найкращий. Offset: 98. Replacement: оптимальний, найкращий</warning>
    <warning id="e5">Message: Знайдено потенційну орфографічну помилку. Offset: 390. Replacement: льотка Отвір</warning>
    <warning id="e5">Message: Потенційна орфографічна помилка Offset: 434. Replacement: </warning>
    <warning id="e5">Message: Потенційна орфографічна помилка Offset: 472. Replacement: </warning>
    <warning id="e6">Message: Знайдено потенційну орфографічну помилку. Offset: 81. Replacement: Зубкови, Зубковим, Зубкових, Зубковичі, Зубович, Зубков ич</warning>
    <warning id="e6">Message: Знайдено потенційну орфографічну помилку. Offset: 158. Replacement: соколятника</warning>
    <warning id="e7">Message: Знайдено потенційну орфографічну помилку. Offset: 380. Replacement: соколятники</warning>
    <warning id="e7">Message: Після голосної зі звуком і/и варто писати й або та: гоголятники «й» передали, гоголятники «та» передали Offset: 392. Replacement: й, та</warning>
    <warning id="e8">Message: Знайдено потенційну орфографічну помилку. Offset: 75. Replacement: соколятників</warning>
  </warnings>
  <errors/>
</root>
