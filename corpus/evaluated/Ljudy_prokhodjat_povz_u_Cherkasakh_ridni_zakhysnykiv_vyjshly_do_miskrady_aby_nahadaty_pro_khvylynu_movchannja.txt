<root>
  <metadata>
    <source>Суспільне Новини | Suspilne Novyny</source>
    <author id="e1">Ірина Ткач, Анастасія Столбова</author>
    <title>«Люди проходять повз»: у Черкасах рідні захисників вийшли до міськради, аби нагадати про хвилину мовчання</title>
    <language>uk</language>
    <publication_time>2025-03-25T10:44+02:00</publication_time>
    <reference>https://suspilne.media/cherkasy/978737-ludi-prohodat-povz-u-cerkasah-ridni-zahisnikiv-vijsli-do-miskradi-abi-nagadati-pro-hvilinu-movcanna/</reference>
  </metadata>
  <document>
    <h>У Черкасах 25 березня родичі полеглих захисників вийшли до міської ради та провели акцію, щоб привернути увагу до дотримання загальнонаціональної хвилини мовчання.</h>
    <p id="e2">Про це повідомила журналістка Суспільного Ананстасія Столбова з місця подій.</p>
    <p id="e3">Як розповіла одна зі співорганізаторок акції — дружина полеглого захисника з Черкас та голова громадської організації «Обʼєднання матерів і дружин захисників України» у Черкаській області Олена Ложешникова, вони завчасно видрукували флаєри та прийшли до початку оголошення хвилини мовчання:</p>
    <q id="e4">«За 20 хвилин до хвилини мовчання ми роздавали флеєри тим людям, які проходили повз нас. І ми хотіли, щоб ця людина, яка має в руках цей флеєр, побачила, звернула увагу, що на девʼяту ранку, де б вона не знаходилася в нашому місці, вона може зупинитися», — розповіла дружина загиблого військового Олена Ложешнікова.</q>
    <p>Олена додала, що, на її думку, хвилина мовчання певним чином обʼєднує усю країну:</p>
    <q id="e5">«Чим більше людей зрозуміють, що девʼята година – це загальнонаціональна хвилина мовчання. Що потрібно спиниися і вшанувати полеглих. Це як фактор єднання нашої країни, всієї нашої країни».</q>
    <p id="e6">Учасниця акції черкащанка пані Тетяна розповіла, що хотіла б, аби черкасці були активнішими:</p>
    <q id="e7">«Велика кількість людей проходять повз, не зважаючи на хвилину мовчання. Я думаю, що машини, якби не поліціянти, які їх зупиняють, теж би їхали. Декілька, може, зупинилися б, а інші б ігнорували. Та й коли поліцейські зупиняють машини, чи багато людей виходить із них, щоб вшанувати воїнів? Я бачила буквально двох-трьох людей».</q>
    <p>За словами пані Тетяни, рідні захисників хочуть, аби в місті встановили банери із зображенням Алеї Слави:</p>
    <q>«Щоб люди бачили, що це не десь, не в якомусь іншому місті чи в іншій. Це наше, можна приїхати на четверте кладовище і побачити цю алею. Також ми хочемо, щоб був звуковий сигнал відліку часу по всьому місту під час хвилини мовчання», — додала вона.</q>
    <p id="e8">На акції була черкащанка Ірина, додала, що її дивує, як люди ігнорують хвилину мовчання у громадських місцях:</p>
    <q id="e9">«Наші герої, віддали найдорожче – життя своє. І люди не повинні шкодувати одну хвилину зупинитися від щоденних турбот. І не просто відбиває хвилина мовчання, а заклик. Це повинно бути в громадських місцях, в магазинах. Тому що в магазині я була під час хвилини мовчання і не зупиняється процес взагалі», — розповіла черкащанка Ірина.</q>
    <p id="e10">Доєдналася до акції сестра полеглого на війні командира з «Азову» Дмитра Букарьова — Тетяна Лісова:</p>
    <q id="e11">«Як на мене, це саме заклик до вдячності і шани, до всіх загиблих, а також співчуття їх рідним».</q>
    <p>Як розповів у коментарі Суспільному речник Патрульної поліції області Олексій Драгун, якщо водії хочуть зупинитися на хвилину мовчання, то вони мають зробити за правилами дорожнього руху, аби не створювати аварійних ситуацій. Пішоходи можуть зупинитися в будь-якому місці.</p>
    <q>«Якщо водій хоче зупинитися для вшанування памʼяті, він має користуватися правилами дорожнього руху України», — пояснив речник.</q>
    <p id="e12">Учасники акції просять черкащан не бути байдужими та спинитися і вшанувати загиблих захисників та захисниць.</p>
    <p>Читайте нас у Telegram</p>
    <p>Дивіться нас на YouTube</p>
    <p>Підписуйтеся на WhatsApp</p>
    <p>Вподобайте наш Instagram</p>
  </document>
  <warnings>
    <warning id="e1">Message: Знайдено потенційну орфографічну помилку. Offset: 22. Replacement: Столова, Стовбова</warning>
    <warning id="e2">Message: Знайдено потенційну орфографічну помилку. Offset: 42. Replacement: Анастасія</warning>
    <warning id="e2">Message: Знайдено потенційну орфографічну помилку. Offset: 53. Replacement: Столова, Стовбова</warning>
    <warning id="e3">Message: Знайдено потенційну орфографічну помилку. Offset: 194. Replacement: Ковешникова, Лажечникова, Ложечникові</warning>
    <warning id="e4">Message: Знайдено потенційну орфографічну помилку. Offset: 47. Replacement: леєри, плеєри, флаєри, флери, флоєри</warning>
    <warning id="e4">Message: Знайдено потенційну орфографічну помилку. Offset: 137. Replacement: флер, плеєр, Феєр, леєр, флаєр, флоєр</warning>
    <warning id="e4">Message: Знайдено потенційну орфографічну помилку. Offset: 303. Replacement: Кожевнікова</warning>
    <warning id="e5">Message: Знайдено потенційну орфографічну помилку. Offset: 103. Replacement: спинився, спинитися, спинайся, спинилися, спинися, спинишся, спиняйся</warning>
    <warning id="e6">Message: «черкащанка» — нерекомендоване слово, кращий варіант: черкаска. Offset: 15. Replacement: черкаска</warning>
    <warning id="e7">Message: «поліцейські» - помилкове слово, виправлення: поліційний, поліціянт, поліцай. Offset: 206. Replacement: поліційний, поліціянт, поліцай</warning>
    <warning id="e8">Message: «черкащанка» — нерекомендоване слово, кращий варіант: черкаска. Offset: 14. Replacement: черкаска</warning>
    <warning id="e9">Message: «черкащанка» — нерекомендоване слово, кращий варіант: черкаска. Offset: 316. Replacement: черкаска</warning>
    <warning id="e10">Message: Знайдено потенційну орфографічну помилку. Offset: 73. Replacement: Бочкарьова, Бухарова, Макарьова, Мукарова, Пушкарьова, Дукарова</warning>
    <warning id="e11">Message: Після голосної зі звуком і/и варто писати й або та: вдячності «й» шани, вдячності «та» шани Offset: 41. Replacement: й, та</warning>
    <warning id="e12">Message: «черкащан» — нерекомендоване слово, кращий варіант: черкасець. Offset: 23. Replacement: черкасець</warning>
  </warnings>
  <errors/>
</root>
