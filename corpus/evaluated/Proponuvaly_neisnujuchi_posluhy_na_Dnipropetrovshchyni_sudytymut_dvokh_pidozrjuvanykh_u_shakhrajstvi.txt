<root>
  <metadata>
    <source>Суспільне Новини | Suspilne Novyny</source>
    <author>Валерія Шостак</author>
    <title id="e1">Пропонували неіснуючі послуги: на Дніпропетровщині судитимуть двох підозрюваних у шахрайстві</title>
    <language>uk</language>
    <publication_time>2025-03-26T17:21+02:00</publication_time>
    <reference>https://suspilne.media/dnipro/979889-proponuvali-neisnuuci-poslugi-na-dnipropetrovsini-suditimut-dvoh-pidozruvanih-u-sahrajstvi/</reference>
  </metadata>
  <document>
    <h id="e2">У Камʼянському на Дніпропетровщині судитимуть двох чоловіків за звинуваченням у шахрайстві. Вони розміщували обʼяви про продаж або надання послуг, отримували передплату та не надсилали товару.</h>
    <p>Про це йдеться на сайті обласної поліції.</p>
    <p>Один з обвинувачених — 40-річний чоловік. Він активно розміщував оголошення про продаж дров та, щоб привернути увагу потенційних покупців, обіцяв замовникам доставити вже розпиляні й розколоті дерева. Гроші отримав, а товар не доставив. У такий спосіб він ошукав четверо громадян з різних областей країни.</p>
    <p>Другий обвинувальний акт скерували щодо 37-річного чоловіка. Він пообіцяв містянці поміняти комунікації у квартирі. Однак після отримання коштів обіцяну послугу не виконав.</p>
    <p>В обох випадках потерпілі звернулися по допомогу до поліції. Слідчі завершили досудове розслідування у кримінальних провадженнях за частинами 1 та 2 статті 190 Кримінального кодексу України. Максимальне покарання, яке може їм загрожувати — до трьох років позбавлення волі.</p>
    <p>Матеріали кримінальних проваджень з обвинувальними актами скерували до суду.</p>
    <p id="e3">Читайте нас у Telegram: Суспільне Дніпро</p>
  </document>
  <warnings>
    <warning id="e1">Message: «неіснуючі» - помилкове слово, виправлення: що не існує, відсутній, нереальний, вигаданий, уявний. Offset: 12. Replacement: що не існує, відсутній, нереальний, вигаданий, уявний</warning>
    <warning id="e1">Message: «Дніпропетровщина» було перейменовано (декомунізовано у 2016) Offset: 34. Replacement: Дніпровщина</warning>
    <warning id="e2">Message: «Дніпропетровщина» було перейменовано (декомунізовано у 2016) Offset: 18. Replacement: Дніпровщина</warning>
    <warning id="e3">Message: Потенційна помилка: прикметник не узгоджений з іменником: "Суспільне": [с.р.: називний, знахідний, кличний] і "Дніпро": [ч.р.: називний, знахідний] Offset: 24. Replacement: суспільний Дніпро</warning>
  </warnings>
  <errors/>
</root>
