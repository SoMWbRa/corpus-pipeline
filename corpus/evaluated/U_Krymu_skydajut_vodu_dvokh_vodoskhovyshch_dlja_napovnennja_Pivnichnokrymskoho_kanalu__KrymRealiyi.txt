<root>
  <metadata>
    <source>Суспільне Новини | Suspilne Novyny</source>
    <author id="e1">Катерина Глянько</author>
    <title>У Криму скидають воду двох водосховищ для наповнення Північнокримського каналу — «Крим.Реалії»</title>
    <language>uk</language>
    <publication_time>2025-03-25T19:38+02:00</publication_time>
    <reference>https://suspilne.media/crimea/979371-u-krimu-skidaut-vodu-dvoh-vodoshovis-dla-napovnenna-pivnicnokrimskogo-kanalu-krimrealii/</reference>
  </metadata>
  <document>
    <h>В окупованому Криму в березні росіяни почали скидати накопичені резерви води із Сімферопольського та Білогірського водосховищ, щоб наповнити Північнокримський канал. Це повʼязано з обмілінням водосховищ південно-східної частини півострова та самого каналу, що живить цю ділянку Криму.</h>
    <p>Читайте цей матеріал кримськотатарською</p>
    <p>Про це розповів місцевий краєзнавець у коментарі «Крим.Реалії» 25 березня.</p>
    <p id="e2">За його даними, окупаційна влада наказала скидати воду із Сімферопольського водосховища до Салгира, а з Білогірського — в притоку Салгира, тобто річку Біюк-Карасу.</p>
    <p>«Тепер води Салгира, а також кількох потужних свердловин, що функціонують у східному Криму, наповнюють Північнокримський канал, який, своєю чергою, дає воду до водосховищ південно-східного Криму. Поки що ситуацію рятують, але це ненадовго», — пояснив науковець.</p>
    <p id="e3">Він уточнив, що Тайганське водосховище в Білогірському районі теж вже «практично не має корисного обʼєму води».</p>
    <p id="e4">Як раніше повідомив декан факультету природничих наук Національного університету «Києво-Могилянська академія» Євген Хлобистов у коментарі Суспільному Крим, на півострові запас води у водосховищах природного стоку становить близько 126 мільйонів кубів. Водночас торік запасу води було 224 мільйони кубів.</p>
    <p>Він пояснив, що стрімке зменшення води в сховищі сталося через росіян, які незаконно перемістилися на півострів після окупації його армією РФ.</p>
    <p id="e5">Підписуйтеся на новини Суспільне Крим у Telegram, WhatsApp та Facebook</p>
  </document>
  <warnings>
    <warning id="e1">Message: Знайдено потенційну орфографічну помилку. Offset: 9. Replacement: Гляньмо, Глянь ко</warning>
    <warning id="e2">Message: «притоку» - помилкове слово, виправлення: приплив, доплив, наплив, притока, гілка. Offset: 122. Replacement: приплив, доплив, наплив, притока, гілка</warning>
    <warning id="e3">Message: Знайдено потенційну орфографічну помилку. Offset: 16. Replacement: Тайванське, Тарганське, Тай ганське</warning>
    <warning id="e4">Message: Знайдено потенційну орфографічну помилку. Offset: 116. Replacement: Хлористою, Хлористої</warning>
    <warning id="e5">Message: Потенційна помилка: прикметник не узгоджений з іменником: "Суспільне": [с.р.: називний, знахідний] і "Крим": [ч.р.: називний, знахідний] Offset: 23. Replacement: суспільний Крим</warning>
  </warnings>
  <errors/>
</root>
