<root>
  <metadata>
    <source>Суспільне Новини | Suspilne Novyny</source>
    <author>Ігор Ізотов</author>
    <title>На Полтавщині суд засудив чоловіка до 12 років за співпрацю з окупантами</title>
    <language>uk</language>
    <publication_time>2025-03-25T18:11+02:00</publication_time>
    <reference>https://suspilne.media/poltava/979307-na-poltavsini-sud-zasudiv-colovika-do-12-rokiv-za-spivpracu-z-okupantami/</reference>
  </metadata>
  <document>
    <h>Котелевський районний суд Полтавської області виніс вирок у справі про колабораційну діяльність. Обвинувачений отримав 12 років позбавлення волі з конфіскацією майна.</h>
    <p>Про це стало відомо з Єдиного державного реєстру судових рішень.</p>
    <p id="e1">Як встановило слідство, у травні–червні 2022-го року чоловік долучився до так званої «народної поліції» у тимчасово окупованому селищі Борова Ізюмського району Харківської області. Він патрулював вулиці, затримував людей та перевозив їх до відділу незаконного правоохоронного органу.</p>
    <p id="e2">У суді обвинувачений визнав провину, але наголошував, що не отримував зарплатні і не мав офіційного статусу. Він пояснив, що допомагав знайомим та виконував переважно технічну роботу, зокрема, перевезення працівників та господарські завдання.</p>
    <p>Суд визнав його винним за статтею Кримінального кодексу України «Колабораційна діяльність» і призначив 12 років увʼязнення. Вирок може бути оскаржений в апеляційному суді.</p>
    <p id="e3">Читайте і дивіться Суспільне Полтава на платформах:</p>
    <p>Telegram | Viber | Instagram | Twitter | YouTube | Facebook | TikTok</p>
  </document>
  <warnings>
    <warning id="e1">Message: Риска всередині слова. Всередині слова вживайте дефіс, між словами виокремлюйте риску пробілами. Offset: 26. Replacement: травні-червні, травні — червні</warning>
    <warning id="e1">Message: За чинним правописом не нарощуємо числівника в позначенні певного року (але нарощуємо, якщо проміжок), століття, тисячоліття як дат, а також сторінки видання Offset: 40. Replacement: 2022</warning>
    <warning id="e2">Message: Після голосної зі звуком і/и варто писати й або та: зарплатні «й» не, зарплатні «та» не Offset: 80. Replacement: й, та</warning>
    <warning id="e3">Message: Потенційна помилка: прикметник не узгоджений з іменником: "Суспільне": [с.р.: називний, знахідний, кличний] і "Полтава": [ж.р.: називний] Offset: 19. Replacement: суспільна Полтава</warning>
  </warnings>
  <errors/>
</root>
