<root>
  <metadata>
    <source>Суспільне Новини | Suspilne Novyny</source>
    <author>Елла Філоненко</author>
    <title>На Оріхівському та Гуляйпільському напрямках Сили оборони відбили десять атак військових РФ – Генштаб</title>
    <language>uk</language>
    <publication_time>2025-03-26T08:23+02:00</publication_time>
    <reference>https://suspilne.media/zaporizhzhia/979497-na-orihivskomu-ta-gulajpilskomu-napramkah-sili-oboroni-vidbili-desat-atak-vijskovih-rf-genstab/</reference>
  </metadata>
  <document>
    <h>Минулої доби, 25 березня, на Гуляйпільському та Оріхівському напрямках Сили оборони відбили десять атак російських військових.</h>
    <p>Про це сьогодні, 26 березня, повідомили в ранковому зведенні Генерального штабу ЗСУ.</p>
    <p>Зокрема, на Оріхівському напрямку армія РФ девʼять разів намагалася просунутися в районі Камʼянського, Лобкового та Степового.</p>
    <p>А на Гуляйпільському напрямку Сили оборони зупинили одну спробу російських військових просунутися вперед поблизу Привільного.</p>
    <p>Суспільне повідомляло, що 24 березня Сили оборони України відбили дві атаки російських військовослужбовців на Оріхівському напрямку та три атаки в районі Новополя та в напрямку Вільного Поля – на Гуляйпільському.</p>
    <p>Підписуйтеся, дивіться та читайте головні новини Запорізької області на наших платформах:</p>
    <p>Telegram | Instagram | Viber | WhatsApp | Facebook | Youtube</p>
  </document>
</root>
