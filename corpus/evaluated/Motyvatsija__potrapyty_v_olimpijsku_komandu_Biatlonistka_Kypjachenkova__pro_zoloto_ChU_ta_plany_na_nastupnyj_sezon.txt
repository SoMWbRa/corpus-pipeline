<root>
  <metadata>
    <source>Суспільне Новини | Suspilne Novyny</source>
    <author>Сергій Захарченко, Максим Гудзенко</author>
    <title id="e1">«Мотивація — потрапити в олімпійську команду». Біатлоністка Кипʼяченкова — про «золото» ЧУ та плани на наступний сезон</title>
    <language>uk</language>
    <publication_time>2025-03-26T18:00+02:00</publication_time>
    <reference>https://suspilne.media/sport/980085-motivacia-potrapiti-v-olimpijsku-komandu-biatlonistka-kipacenkova-pro-zoloto-cu-ta-plani-na-nastupnij-sezon/</reference>
  </metadata>
  <document>
    <h id="e2">Біатлоністка Любов Кипʼяченкова у ексклюзивному коментарі Суспільне Спорт поділилася емоціями після перемоги у одиночній змішаній естафеті чемпіонату України-2025.</h>
    <p id="e3">Програму першого змагального дня чемпіонату України з біатлону відкривав синглмікст. Свою першу перемогу в карʼєрі у одиночній змішаній естафеті змагань здобула Любов Кипʼяченкова у парі з Степаном Кінашом, які представляли першу команду Харківської області. Вони обійшли другу збірну Харківської області на 32.9 секунд.</p>
    <p id="e4">Суспільне Спорт — транслятор гонок чемпіонату України-2025 з біатлону. Дивіться пряму трансляцію всіх стартів (крім класичних естафет) на сайті та телеканалі Суспільне Спорт, а також місцевих каналах Суспільного.</p>
    <p id="e5">Виступами на чемпіонаті України з біатлону Кипʼяченкова закриває сезон, який провела на рівні Кубка IBU. Там біатлоністка виступила на шести етапах змагань з семи, пропустивши лише гонки в Ріднау. У сезоні Любов тричі потрапляла у топ-30 гонки, а найкращий результат — 21-ше місце у спринті в Ідре</p>
    <p id="e6">Після завершення гонки чемпіонка України у сингміксті Любов Кипʼяченкова ексклюзивно для Суспільне Спорт прокоментувала свою стрільбу на вогневих рубежах, складнощі траси в Буковелі, а також поділилася емоціями від перемоги. Крім цього біатлоністка розповіла про завдання на чемпіонат України й мету на наступний сезон — 2025/26.</p>
    <ul>
      <li id="e7">Про точність стрільби на гонці</li>
    </ul>
    <p>«Була ідеальна стрільба, закрила всі мішені без додаткових патронів. Лише на першій “стійці” викинула патрон, тому довелося вставляти. Але без промахів. Намагалася стріляти швидко і точно, бо траса важка, і я розуміла, що багато там не відіграєш».</p>
    <ul>
      <li>Про умови виступу на трасі в Буковелі</li>
    </ul>
    <p id="e8">«Складніше бігти було на спусках, бо там була доволі розбита траса, каша сильна. Були навіть падіння, тому там було страшніше всього, бо ми могли навіть впасти і загрузнути, а це додаткові секунди».</p>
    <ul>
      <li id="e9">Про те, як оцінює свій виступ у одиночній змішаній естафеті змагань</li>
    </ul>
    <q>«Все добре було, але останній постріл вицілювала. Бо я розуміла, що таке останній промах і що таке стрільба. Хотілося швидше відстрілятися і не витрачати зайвий час на стрільбу. Склалися всі карти. Я задоволена роботою та результатом.»</q>
    <ul>
      <li id="e10">Про завдання на гонки чемпіонату України з біатлону</li>
    </ul>
    <p>«У мене лише задача одна: отримувати максимальне задоволення від процесу. Розумію, що всі висновки тренери вже зробили. Тут немає основи, команди А, тому маємо те, що маємо».</p>
    <ul>
      <li>Про плани на наступний біатлонний сезон 2025/26</li>
    </ul>
    <q>«Поїхати додому швидше, відпочити морально, але потім побачимо. Мотивація — потрапити в олімпійську команду і показати найкращий результат серед тих, хто там тренуватиметься. Я вже дуже давно не була [вдома]: як поїхала у жовтні, так і не приїжджала. Що мені вдома робити — пробігаю сезон і приїду з розумінням, що його відпрацювала і можна відпочивати».</q>
    <h>Розклад чемпіонату України-2025 з біатлону</h>
    <ul>
      <li>Четвер, 27 березня, 10:45. Суперспринт, жінки, кваліфікація</li>
      <li>Четвер, 27 березня, 12:15. Суперспринт, чоловіки, кваліфікація</li>
      <li>Четвер, 27 березня, 14:15. Суперспринт, жінки, фінал</li>
      <li>Четвер, 27 березня, 15:30. Суперспринт, чоловіки, фінал</li>
      <li id="e11">Пʼятниця, 28 березня, 10:45. Масстарт, жінки</li>
      <li id="e12">Пʼятниця, 28 березня, 12:30. Масстарт, чоловіки</li>
      <li>Неділя, 30 березня, 10:30. Класичні естафети (чоловіки+жінки)</li>
    </ul>
  </document>
  <warnings>
    <warning id="e1">Message: Знайдено потенційну орфографічну помилку. Offset: 60. Replacement: Кип'яченої, Кип'яченою, Купченкова, Кип'яткова, Кип'ячена, Кип'ячено, Кип'яченого, Кип'яченому</warning>
    <warning id="e2">Message: Знайдено потенційну орфографічну помилку. Offset: 19. Replacement: Кип'яченої, Кип'яченою, Купченкова, Кип'яткова, Кип'ячена, Кип'ячено, Кип'яченого, Кип'яченому</warning>
    <warning id="e2">Message: Перед нейотованими голосними варто писати в: «в» Offset: 32. Replacement: в</warning>
    <warning id="e2">Message: Потенційна помилка: прикметник не узгоджений з іменником: "Суспільне": [с.р.: називний, знахідний] і "Спорт": [ч.р.: називний, знахідний] Offset: 58. Replacement: суспільний Спорт</warning>
    <warning id="e2">Message: Перед нейотованими голосними варто писати в: «в» Offset: 109. Replacement: в</warning>
    <warning id="e2">Message: «одиночній» - помилкове слово, виправлення: одиничний, окремий, поодинокий, поодинчий, одинарний; самотній; індивідуальний. Offset: 111. Replacement: одиничний, окремий, поодинокий, поодинчий, одинарний; самотній; індивідуальний</warning>
    <warning id="e3">Message: Знайдено потенційну орфографічну помилку. Offset: 73. Replacement: сингл мікст</warning>
    <warning id="e3">Message: Перед нейотованими голосними варто писати в: «в» Offset: 115. Replacement: в</warning>
    <warning id="e3">Message: «одиночній» - помилкове слово, виправлення: одиничний, окремий, поодинокий, поодинчий, одинарний; самотній; індивідуальний. Offset: 117. Replacement: одиничний, окремий, поодинокий, поодинчий, одинарний; самотній; індивідуальний</warning>
    <warning id="e3">Message: Знайдено потенційну орфографічну помилку. Offset: 167. Replacement: Кип'яченої, Кип'яченою, Купченкова, Кип'яткова, Кип'ячена, Кип'ячено, Кип'яченого, Кип'яченому</warning>
    <warning id="e3">Message: Перед сполученням приголосних із початковим свистячим або шиплячим пишемо: «зі» Offset: 187. Replacement: зі</warning>
    <warning id="e3">Message: Знайдено потенційну орфографічну помилку. Offset: 198. Replacement: Кінахом, Кінашем, Кінаш ом</warning>
    <warning id="e4">Message: Потенційна помилка: прикметник не узгоджений з іменником: "Суспільне": [с.р.: називний, знахідний, кличний] і "Спорт": [ч.р.: називний, знахідний] Offset: 0. Replacement: суспільний Спорт</warning>
    <warning id="e4">Message: «гонок» - помилкове слово, виправлення: перегони, гонитва, гоніння. Offset: 29. Replacement: перегони, гонитва, гоніння</warning>
    <warning id="e4">Message: Потенційна помилка: прикметник не узгоджений з іменником: "Суспільне": [с.р.: називний, знахідний] і "Спорт": [ч.р.: називний, знахідний] Offset: 158. Replacement: суспільний Спорт</warning>
    <warning id="e5">Message: Знайдено потенційну орфографічну помилку. Offset: 43. Replacement: Кип'яченої, Кип'яченою, Купченкова, Кип'яткова, Кип'ячена, Кип'ячено, Кип'яченого, Кип'яченому</warning>
    <warning id="e5">Message: «гонки» - помилкове слово, виправлення: перегони, гонитва, гоніння. Offset: 181. Replacement: перегони, гонитва, гоніння</warning>
    <warning id="e5">Message: Знайдено потенційну орфографічну помилку. Offset: 189. Replacement: Рідна, Рідну, Рідна у</warning>
    <warning id="e5">Message: За правописом 2019 компонент топ- із числівниками не поєднуваний Offset: 231. Replacement: найкращі 30, найбільші 30</warning>
    <warning id="e5">Message: «гонки» - помилкове слово, виправлення: перегони, гонитва, гоніння. Offset: 238. Replacement: перегони, гонитва, гоніння</warning>
    <warning id="e5">Message: Знайдено потенційну орфографічну помилку. Offset: 293. Replacement: Іде, Їде, Імре, Їдке</warning>
    <warning id="e6">Message: «гонки» - помилкове слово, виправлення: перегони, гонитва, гоніння. Offset: 17. Replacement: перегони, гонитва, гоніння</warning>
    <warning id="e6">Message: Знайдено потенційну орфографічну помилку. Offset: 43. Replacement: синтоїсті</warning>
    <warning id="e6">Message: Знайдено потенційну орфографічну помилку. Offset: 60. Replacement: Кип'яченої, Кип'яченою, Купченкова, Кип'яткова, Кип'ячена, Кип'ячено, Кип'яченого, Кип'яченому</warning>
    <warning id="e6">Message: Потенційна помилка: прикметник не узгоджений з іменником: "Суспільне": [с.р.: називний, знахідний] і "Спорт": [ч.р.: називний, знахідний] Offset: 89. Replacement: суспільний Спорт</warning>
    <warning id="e7">Message: «гонці» - помилкове слово, виправлення: перегони, гонитва, гоніння. Offset: 25. Replacement: перегони, гонитва, гоніння</warning>
    <warning id="e8">Message: Після голосної зі звуком і/и варто писати й або та: впасти «й» загрузнути, впасти «та» загрузнути Offset: 160. Replacement: й, та</warning>
    <warning id="e9">Message: Перед нейотованими голосними варто писати в: «в» Offset: 30. Replacement: в</warning>
    <warning id="e9">Message: «одиночній» - помилкове слово, виправлення: одиничний, окремий, поодинокий, поодинчий, одинарний; самотній; індивідуальний. Offset: 32. Replacement: одиничний, окремий, поодинокий, поодинчий, одинарний; самотній; індивідуальний</warning>
    <warning id="e10">Message: «гонки» - помилкове слово, виправлення: перегони, гонитва, гоніння. Offset: 16. Replacement: перегони, гонитва, гоніння</warning>
    <warning id="e11">Message: Неправильно написане слово. Offset: 29. Replacement: Мас-старт</warning>
    <warning id="e12">Message: Неправильно написане слово. Offset: 29. Replacement: Мас-старт</warning>
  </warnings>
  <errors/>
</root>
