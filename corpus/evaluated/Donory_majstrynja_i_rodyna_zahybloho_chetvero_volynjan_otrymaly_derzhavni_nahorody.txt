<root>
  <metadata>
    <source>Суспільне Новини | Suspilne Novyny</source>
    <author id="e1">Олена Парай</author>
    <title>Донори, майстриня і родина загиблого: четверо волинян отримали державні нагороди</title>
    <language>uk</language>
    <publication_time>2025-03-26T16:38+02:00</publication_time>
    <reference>https://suspilne.media/lutsk/979997-donori-majstrina-i-rodina-zagiblogo-cetvero-volinan-otrimali-derzavni-nagorodi/</reference>
  </metadata>
  <document>
    <h>26 березня четверо волинян отримали державні нагороди, які були присвоєні Указом президента України за вагомий внесок у медицину, культуру та розвиток суспільства.</h>
    <p>Про це повідомив начальник обласної військової адміністрації Іван Рудницький. Вручення відбулося у Володимирському районі.</p>
    <p>Державні нагороди отримали:</p>
    <p id="e2">Світлана Лукінська з Іваничівської лікарні і Тетяна Шестак з Шахти №9 були удостоєні звання «Заслужений донор України» за порятунок життів та підтримку системи охорони здоровʼя;</p>
    <p>Леся Мартинюк з Володимирського педагогічного фахового коледжу отримала звання «Заслужений майстер народної творчості України» за вагомий внесок у розвиток національної культури;</p>
    <p>Відзнаку Міністра оборони «Захиснику України» вручили рідним загиблого військовослужбовця Сергія Лященка.</p>
    <p id="e3">Термінові новини читайте в Telegram та Viber Суспільне Луцьк. Також ми є у WhatsApp.</p>
  </document>
  <warnings>
    <warning id="e1">Message: Знайдено потенційну орфографічну помилку. Offset: 6. Replacement: Пара, Пари, Парад, Парки, Паради, Парами, Парти, Парам, Парах, Сарай, Падай, Парми, Парій, Пацай, Шарай, Варай, Карай, Нарай, Палай, Папай, Параф, Парафи, Параш, Парси, Паруй, Патрай, Порай, Па рай, Пар ай, Пара й</warning>
    <warning id="e2">Message: Знайдено потенційну орфографічну помилку. Offset: 9. Replacement: Луківська, Лукімська, Щукінська, Лу кінська</warning>
    <warning id="e2">Message: Після голосної зі звуком і/и варто писати й або та: лікарні «й» Тетяна, лікарні «та» Тетяна Offset: 43. Replacement: й, та</warning>
    <warning id="e2">Message: «удостоєні» - помилкове слово, виправлення: відзначений, ушанований, нагороджений. Offset: 75. Replacement: відзначений, ушанований, нагороджений</warning>
    <warning id="e3">Message: Потенційна помилка: прикметник не узгоджений з іменником: "Суспільне": [с.р.: називний, знахідний, кличний] і "Луцьк": [ч.р.: називний, знахідний] Offset: 45. Replacement: суспільний Луцьк</warning>
  </warnings>
  <errors/>
</root>
