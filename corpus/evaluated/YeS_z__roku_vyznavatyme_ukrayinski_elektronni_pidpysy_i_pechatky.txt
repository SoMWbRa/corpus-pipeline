<root>
  <metadata>
    <source>Суспільне Новини | Suspilne Novyny</source>
    <author>Надія Собенко</author>
    <title id="w1">ЄС з 2027 року визнаватиме українські електронні підписи і печатки</title>
    <language>uk</language>
    <publication_time>2025-03-31T20:30+03:00</publication_time>
    <reference>https://suspilne.media/983927-es-z-2027-roku-viznavatime-ukrainski-elektronni-pidpisi-i-pecatki/</reference>
  </metadata>
  <document>
    <h id="w2, w3">Україна та Європейський союз оновили спільний робочий план у сфері електронної ідентифікації і довірчих послуг. ЄС з 2027 року визнаватиме всі українські електронні підписи і печатки.</h>
    <p>Про це повідомляє Міністерство цифрової інформації.</p>
    <p>«Наступного року ЄС визнає окремі українські електронні підписи, печатки та інші довірчі послуги, а з 2027 року всі українські засоби електронної ідентифікації отримають автоматичне визнання в ЄС», – йдеться в повідомленні.</p>
    <p>У Мінцифри зазначили, що це означає, що українці зможуть безперешкодно підписувати документи, користуватися європейськими онлайн-сервісами та вести бізнес у ЄС, використовуючи українські електронні підписи.</p>
    <p id="w4, w5">У міністерстві повідомили, що Україна — перша країна, яка ще не є членом ЄС, чиї електронні підписи та печатки вже технічно валідуються в Євросоюзі. Українці можуть підписувати європейські документи «Дія.Підписом-EU».</p>
  </document>
  <warnings>
    <warning id="w1">Message: Після голосної зі звуком і/и варто писати й або та: підписи «й» печатки, підписи «та» печатки Offset: 57. Replacement: й, та</warning>
    <warning id="w2">Message: Після голосної зі звуком і/и варто писати й або та: ідентифікації «й» довірчих, ідентифікації «та» довірчих Offset: 93. Replacement: й, та</warning>
    <warning id="w3">Message: Після голосної зі звуком і/и варто писати й або та: підписи «й» печатки, підписи «та» печатки Offset: 173. Replacement: й, та</warning>
    <warning id="w4">Message: Знайдено потенційну орфографічну помилку. Offset: 124. Replacement: валі дуються</warning>
    <warning id="w5">Message: Знайдено потенційну орфографічну помилку. Offset: 204. Replacement: Підписом</warning>
  </warnings>
</root>
