<root>
  <metadata>
    <source>Суспільне Новини | Suspilne Novyny</source>
    <author>Суспільне</author>
    <title id="e1">«Віткофф дуже часто цитує кремлівські наративи»: Зеленський про перемовини, Чорне море та США | СУСПІЛЬНЕ ІНТЕРВʼЮ</title>
    <language>uk</language>
    <publication_time>2025-03-26T23:49+02:00</publication_time>
    <reference>https://suspilne.media/980271-vitkoff-duze-casto-citue-kremlivski-narativi-zelenskij-pro-peremovini-corne-more-ta-ssa-suspilne-intervu/</reference>
  </metadata>
  <document>
    <h></h>
    <h>Президент України Володимир Зеленський 26 березня прибув із робочим візитом до Франції. У Парижі він зустрівся з президентом Франції Еммануелем Макроном, 27 березня має взяти участь у саміті країн, які підтримують Україну.</h>
    <p>Під час візиту Зеленський дав ексклюзивне інтервʼю суспільним мовникам для Eurovision News. Ключові заяви:</p>
    <ul>
      <li>Зеленський заявив, що ударів по енергетиці сьогодні вночі не було. За його словами, Україна також не атакувала енергетичні обʼєкти Росії.</li>
      <li id="e2">Про значення американської допомоги: «Без американських розвідданих ми не контролюємо вихід балістичних ракет по нашим містах».</li>
      <li>«У мене не настільки близькі стосунки з Трампом, щоб сказати, чи близькі в нього стосунки з Путіним».</li>
      <li id="e3">Про вплив Росії на посадовців в адміністрації Трампа: «Я вважаю, що Віткофф дійсно дуже часто цитує кремлівські наративи. Я з вами погоджуюся. І я вважаю, що це не наблизить нас до миру. [...] Віткофф — не військова людина, він добре продає нерухомість».</li>
      <li>За словами Зеленського, найкращі гарантії безпеки для України — це НАТО. Він зазначив, що вступ залежить від позиції США, однак вони «не готові на цей крок».</li>
      <li>Зеленський висловився щодо майбутнього канцлеру Німеччини Мерца: «Мерц — рішуча людина. І якщо не присутність військ, то я хотів би його попросити про далекобійну зброю TAURUS».</li>
    </ul>
  </document>
  <warnings>
    <warning id="e1">Message: Знайдено потенційну орфографічну помилку. Offset: 1. Replacement: Вітко, Віткові, Вітком, Віткою</warning>
    <warning id="e2">Message: Прийменник «по» вимагає іншого відмінка: місцевий, знахідний, а знайдено: орудний, давальний, давальний (мн.) Offset: 113. Replacement: нашому, нашім, нашого, наш, наше, наших, наші</warning>
    <warning id="e3">Message: Знайдено потенційну орфографічну помилку. Offset: 68. Replacement: Вітко, Віткові, Вітком, Віткою</warning>
    <warning id="e3">Message: Знайдено потенційну орфографічну помилку. Offset: 193. Replacement: Вітко, Віткові, Вітком, Віткою</warning>
  </warnings>
  <errors/>
</root>
