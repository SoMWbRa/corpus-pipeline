<root>
  <metadata>
    <source>Суспільне Новини | Suspilne Novyny</source>
    <author>Дмитро Михайлов</author>
    <title id="e1">Трамп визнав, що журналіста The Atlantic долучили до чату в Signal, але заступився за свого радника Волца</title>
    <language>uk</language>
    <publication_time>2025-03-25T16:37+02:00</publication_time>
    <reference>https://suspilne.media/979253-tramp-viznav-so-zurnalista-the-atlantic-dolucili-do-catu-v-signal-ale-zastupivsa-za-svogo-radnika-volca/</reference>
  </metadata>
  <document>
    <h id="e2">Президент США Дональд Трамп визнав, що журналіста The Atlantic Джеффрі Голдберга долучили до секретного чату в Signal. Він також заявив, що довіряє своєму раднику з нацбезпеки Майку Волцу та не звільнятиме його.</h>
    <p>Про це він сказав в інтервʼю NBC News.</p>
    <p>«Майкл Волц засвоїв урок, і він хороша людина», — наголосив американський президент.</p>
    <p>Ці слова Трампа стали першими суттєвими його коментарями після цього скандалу. Напередодні він заявляв, що нічого про це не знає. Президент США повторив, що поява журналіста Голдберга в чаті «зовсім не вплинула» на військову операцію.</p>
    <p id="e3">Коли Трампа запитали, як йому пояснили цей інцидент, він сказав, що «на телефоні був один із людей Майкла (йдеться про Волца — ред.)», а у «співробітника був його (журналіста Джеффрі Голдберга — ред.) номер».</p>
    <p>Американський президент висловив упевненість у своїй команді, заявивши, що він не розчарований подіями, які привели до цієї історії. За його словами, ця ситуація була «єдиним збоєм за два місяці, і виявилося, що він несерйозний».</p>
    <p id="e4">Раніше Politico з посиланням на власні джерела писало, що Трамп може звільнити Волца через витік даних про атаки на Ємен у чаті Signal.</p>
    <p id="e5">Речниця Білого дому Керолайн Лівітт заявила, що Білий дім перевіряє, як номер журналіста випадково додали у чат високопосадовців. За її словами, у чаті жодні військові плани не обговорювалися.</p>
    <q id="e6">«1.Ніяких “планів війни” не обговорювалося. 2. Жоден секретний матеріал не був надісланий до теми. 3. Адвокатський офіс Білого дому надав вказівки щодо низки різних платформ для найвищих посадових осіб президента Трампа для максимально безпечного та ефективного спілкування», — заявила Лівітт.</q>
    <p>Що відомо про секретний чат в Signal чиновників адміністрації Трампа</p>
    <p id="e7">11 березня головний редактор американського видання The Atlantic Джеффрі Голдберг отримав запит на підключення в чат в Signal від радника з нацбезпеки США Майкла Волца. Після підтвердження запиту, журналіст опинився в чаті «Houthi PC small group» (група високопосадовців з нацбезпеки США — ред.). Там представники адміністрації Дональда Трампа обговорювали удари по Ємену 15 березня.</p>
    <p id="e8">15 березня, в день атаки Ємену, міністр оборони США Гегсет надіслав повідомлення з оперативними деталями майбутніх ударів, включаючи інформацію про цілі, зброю, яку розгорнуть США і послідовність атак. Це переконало журналіста, що чат справжній.</p>
    <p id="e9">Юристи повідомили виданню The Atlantic, що дії Волца можуть порушувати американське законодавство щодо обробки інформації, повʼязаної з національною обороною.</p>
    <p>Конгресмени Демократичної партії США закликали провести слухання після того, як головний редактор The Atlantic Джеффрі Голдберг випадково потрапив до чату високопосадовців США, де обговорювали удари по Ємену.</p>
  </document>
  <warnings>
    <warning id="e1">Message: Знайдено потенційну орфографічну помилку. Offset: 100. Replacement: Волга, Вола, Волка, Волна, Волта, Волша</warning>
    <warning id="e2">Message: Знайдено потенційну орфографічну помилку. Offset: 182. Replacement: Волгу, Волку, Волну, Волту, Волшу, Волу</warning>
    <warning id="e3">Message: Знайдено потенційну орфографічну помилку. Offset: 119. Replacement: Волга, Вола, Волка, Волна, Волта, Волша</warning>
    <warning id="e4">Message: Знайдено потенційну орфографічну помилку. Offset: 79. Replacement: Волга, Вола, Волка, Волна, Волта, Волша</warning>
    <warning id="e5">Message: Знайдено потенційну орфографічну помилку. Offset: 29. Replacement: Лівіти</warning>
    <warning id="e6">Message: Знайдено потенційну орфографічну помилку. Offset: 286. Replacement: Лівіти</warning>
    <warning id="e7">Message: Знайдено потенційну орфографічну помилку. Offset: 162. Replacement: Волга, Вола, Волка, Волна, Волта, Волша</warning>
    <warning id="e8">Message: Знайдено потенційну орфографічну помилку. Offset: 52. Replacement: Тегсет</warning>
    <warning id="e9">Message: Знайдено потенційну орфографічну помилку. Offset: 47. Replacement: Волга, Вола, Волка, Волна, Волта, Волша</warning>
  </warnings>
  <errors/>
</root>
