<root>
  <metadata>
    <source>Суспільне Новини | Suspilne Novyny</source>
    <author>Елла Філоненко</author>
    <title>У тимчасово захопленій Якимівці окупанти довели місцевий елеватор до банкрутства — рух «Жовта Стрічка»</title>
    <language>uk</language>
    <publication_time>2025-03-26T14:46+02:00</publication_time>
    <reference>https://suspilne.media/zaporizhzhia/979681-u-timcasovo-zahoplenij-akimivci-okupanti-doveli-miscevij-elevator-do-bankrutstva-ruh-zovta-stricka/</reference>
  </metadata>
  <document>
    <h>У тимчасово захопленій Якимівці Мелітопольського району Запорізької області окупанти довели місцевий елеватор до банкрутства.</h>
    <p>Про це сьогодні, 26 березня, повідомили в русі спротиву «Жовта Стрічка».</p>
    <p>Зазначають, що місцевий елеватор фактично зупинив роботу: зарплату не виплачують, за борги відключили електроенергію, відповідно не працюють камери відеоспостереження:</p>
    <q id="e1">«Місцеві підозрюють, що це черговий обʼєкт регіону, який росіяни свідомо доводять до банкрутства, щоб передати його “новим” власникам з Росії або просто розпиляти, як металобрухт».</q>
    <p>Активісти руху «Жовта Стрічка» зазначають, що подібна ситуація і на інших заводах на ТОТ.</p>
    <p>Раніше Суспільне повідомляло, що на тимчасово захопленій території Запорізької області окупантів працевлаштовуватимуть до Бердянського морського торговельного порту.</p>
    <p>Підписуйтеся, дивіться та читайте головні новини Запорізької області на наших платформах:</p>
    <p>Telegram | Instagram | Viber | WhatsApp | Facebook | Youtube</p>
  </document>
  <warnings>
    <warning id="e1">Message: «металобрухт» — нерекомендоване слово, кращий варіант: брухт, металолом. Offset: 167. Replacement: брухт, металолом</warning>
  </warnings>
  <errors/>
</root>
