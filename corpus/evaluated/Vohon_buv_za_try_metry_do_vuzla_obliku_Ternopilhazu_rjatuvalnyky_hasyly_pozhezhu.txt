<root>
  <metadata>
    <source>Суспільне Новини | Suspilne Novyny</source>
    <author id="e2">Ірина Терлюк</author>
    <title id="e1, e3">«Вогонь був за три метри до вузла обліку «Тернопільгазу»: рятувальники гасили пожежу</title>
    <language>uk</language>
    <publication_time>2025-03-26T16:05+02:00</publication_time>
    <reference>https://suspilne.media/ternopil/980011-vogon-buv-za-tri-metri-do-vuzla-obliku-ternopilgazu-ratuvalniki-zagasili-pozezu/</reference>
  </metadata>
  <document>
    <h id="e4">На Тернопільщині рятувальники загасили вогонь, що поширився на відстань трьох метрів до вузла обліку «Тернопільгазу». Це сталося у селі Підлісці Кременецької громади.</h>
    <p id="e5">Про це написали на facebook-сторінці Кременецього райуправління пожежно-рятувальної служби області.</p>
    <p id="e6">«Вогнеборцям вдалося зупинити пожежу на відстані трьох метрів до вузла обліку “Тернопільгазу”, який забезпечує подачу газу до села Великі Млинівці і до інших сіл», — йдеться у повідомленні.</p>
    <p>Рятувальники закликають бути обережними, щоб не спричинити пожежі сухостою.</p>
    <p>«Будьте розсудливими та відповідальними! Якщо ви бачите паліїв сухої трави — зробіть зауваження, викличте поліцію або ДСНС для оформлення штрафних санкцій. Це спільна відповідальність кожного. Нагадуємо, штрафи за підпал сухостою: для громадян – від 3 060 до 6 120 гривень, для посадових осіб – від 15 300 до 21 420 гривень. У разі значних збитків чи загрози життю — кримінальна відповідальність», — зазначили рятувальники.</p>
  </document>
  <warnings>
    <warning id="e1">The number of open and close quotation marks is not equal!</warning>
    <warning id="e2">Message: Знайдено потенційну орфографічну помилку. Offset: 6. Replacement: Телюк, Теплюк, Теслюк, Тер люк</warning>
    <warning id="e3">Message: Знайдено потенційну орфографічну помилку. Offset: 42. Replacement: Тернопіль газу</warning>
    <warning id="e4">Message: Знайдено потенційну орфографічну помилку. Offset: 102. Replacement: Тернопіль газу</warning>
    <warning id="e5">Message: Знайдено потенційну орфографічну помилку. Offset: 37. Replacement: Кременецького, Кременець ого</warning>
    <warning id="e6">Message: Знайдено потенційну орфографічну помилку. Offset: 79. Replacement: Тернопіль газу</warning>
    <warning id="e6">Message: Після голосної зі звуком і/и варто писати й або та: Млинівці «й» до, Млинівці «та» до Offset: 147. Replacement: й, та</warning>
  </warnings>
  <errors/>
</root>
