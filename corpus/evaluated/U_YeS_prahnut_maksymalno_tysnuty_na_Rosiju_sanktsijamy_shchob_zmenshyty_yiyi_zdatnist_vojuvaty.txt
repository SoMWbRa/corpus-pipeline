<root>
  <metadata>
    <source>Суспільне Новини | Suspilne Novyny</source>
    <author>Марія Патока, Валерія Пашко</author>
    <title>У ЄС прагнуть максимально тиснути на Росію санкціями, щоб зменшити її здатність воювати</title>
    <language>uk</language>
    <publication_time>2025-03-26T14:17+02:00</publication_time>
    <reference>https://suspilne.media/979853-u-es-pragnut-maksimalno-tisnuti-na-rosiu-sankciami-sob-zmensiti-ii-zdatnist-vouvati/</reference>
  </metadata>
  <document>
    <h>Євросоюз прагне тиснути на Росію санкціями, щоб зменшити її здатність воювати.</h>
    <p id="e1">Про це заявила речниця Єврокомісії Анітта Гіппер у коментарі кореспондентці Суспільного.</p>
    <p id="e2">За словами Гіппер, санкції ЄС не спрямовані на торгівлю сільськогосподарськими товарами, включаючи харчові продукти, зерно та добрива, між Росією та третіми країнами.</p>
    <q>«Припинення неспровокованої та невиправданої агресії Росії в Україні та безумовне виведення всіх російських збройних сил з усієї території України було б однією з головних передумов для зміни або скасування санкцій», — зауважила речниця Єврокомісії.</q>
    <p>Вона також повідомила, що завершення війни Росії проти України мало б найбільший і найтриваліший позитивний вплив на глобальну продовольчу безпеку.</p>
    <p>Раніше президент США Дональд Трамп заявив, що США розглядають зняття частини санкцій з Росії в обмін на перемирʼя у Чорному морі.</p>
    <p>Росія, за результатами переговорів із США про припинення вогню по обʼєктах інфраструктури, заявила, що пункти про безпеку у Чорному морі та відновлення російського експорту сільгосппродукції почне діяти після зняття санкцій з російських виробників та експортерів продовольства.</p>
    <p>Водночас згідно з нею, ембарго на удари по енергетиці начебто діє з 18 березня і має тривати 30 днів з можливістю продовження.</p>
  </document>
  <warnings>
    <warning id="e1">Message: Знайдено потенційну орфографічну помилку. Offset: 35. Replacement: Анетта, Аніта</warning>
    <warning id="e1">Message: Знайдено потенційну орфографічну помилку. Offset: 42. Replacement: Гітлер, Біпер, Гарпер, Гігер, Гізер, Гімпел, Гіппарх, Гіппій, Гіппію, Гіппія, Гіппії, Кіпер, Леппер, Пеппер, Поппер, Піпер, Скіппер, Теппер, Юппер, Відпер, Гіпсе, Гіпстер, Гіпюр, Гіпюре, Зіпер, Підпер</warning>
    <warning id="e2">Message: Знайдено потенційну орфографічну помилку. Offset: 11. Replacement: Гітлер, Біпер, Гарпер, Гігер, Гізер, Гімпел, Гіппарх, Гіппій, Гіппію, Гіппія, Гіппії, Кіпер, Леппер, Пеппер, Поппер, Піпер, Скіппер, Теппер, Юппер, Відпер, Гіпсе, Гіпстер, Гіпюр, Гіпюре, Зіпер, Підпер</warning>
  </warnings>
  <errors/>
</root>
