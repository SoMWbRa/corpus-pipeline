<root>
  <metadata>
    <source>Суспільне Новини | Suspilne Novyny</source>
    <author>Богдана Шевчук, Наталія Прач</author>
    <title>«Наші діти повинні бути сильні та фізично розвинені»: луцька тренерка з кіокушинкай карате</title>
    <language>uk</language>
    <publication_time>2025-03-25T08:02+02:00</publication_time>
    <reference>https://suspilne.media/lutsk/973409-nasi-diti-povinni-buti-silni-ta-fizicno-rozvineni-lucka-trenerka-z-kiokusinkaj-karate/</reference>
  </metadata>
  <document>
    <h></h>
    <h>Марія Приходько-Волинець — тренерка з кіокушинкай карате. Також жінка очолює спортивний клуб у Луцьку, де навчає дітей віком від 4 років та дорослих. Після раптової смерті чоловіка понад рік тому Марія продовжує його справу, адже її чоловік Дмитро Волинець був одним із засновників української федерації кіокушинкай карате, тепер її очолила Марія.</h>
    <p>Жінка розповіла Суспільному, чому та за що любить свою професію.</p>
    <p>Марія Приходько-Волинець каже, що виросла в селі, де не було можливості займатися карате, про яке завжди мріяла. Лише на другому курсі навчання у Луцьку вона знайшла спортивний клуб, в якому почала тренуватися.</p>
    <p>З 18 років у її житті зʼявилися спортивні змагання, завдяки яким поїздила по світу. Зокрема, у 2018 році їй вдалось вибороти третє місце на чемпіонаті Європи з кіокушинкай карате. Так трапилось, говорить Марія, що вона вийшла заміж за свого тренера Дмитра Волинця. У шлюбі народилося двоє доньок — Владислава та Домініка, які зараз також займаються карате.</p>
    <q>«Моя менша донечка Домініка минулого року на турнірі зайняла друге місце. Я не вірила, що вона може перемогти, того що супротивники були важчі на 10 кг», — говорить Марія.</q>
    <p>Її чоловік Дмитро кілька разів їздив до Японії, де побачив ідею, як маленьких дітей з 4 років навчали карате. Її втілили в Луцьку, каже Марія. Вже впродовж 19 років вона найменших дітей у дитячих садочках міста.</p>
    <q id="e1">«У нас тренування не в формі ігри, ми встигаємодуже багато за пів години, тобто діти з садочка виходять фізично підготовлені. Наші найменші учні у нашому клубі, це Мирослава — їй 4 та Артем, йому виповнилося 5, він теж прийшов, коли йому було 4», — говорить Марія Приходько-Волинець.</q>
    <p>Основні тренування відбуваються в луцькому ліцеї № 18, де три рази на тиждень займається молодша і старша групи. Команди на тренуваннях озвучуються японською мовою через те, що карате кіокушинкай займаються у всьому світі, і коли спортсмени приїжджають на тренування в іншу країну, навіть не знаючи мови, вони розуміють команди, каже Марія Приходько-Волинець.</p>
    <q id="e2">«На початку тренування дітки сідають в “мокусо” — кожен спортсмен закриває очі, і налаштовується на тренування, “чудайні” — це зал, “рей” — це поклін, тобто ми робимо поклін залові, починаємо працювати. Коли я заходжу в зал, діти мене зустрічають словом “Оз” — це в карате означає привітання», — каже тренерка.</q>
    <p>Під час тренування хлопчики й дівчатка займаються разом. Підхід до всіх однаковий та навантаження однакове для всіх, каже тренерка, єдине, коли змагання, то дівчатка змагаються з дівчатками, хлопчики з хлопчиками.</p>
    <q>«Я вірю, що наші діти повинні бути сильні та фізично розвинені, зараз дівчатка мають вміти за себе постояти. В мене є дітки, з якими не справляється багато тренерів, до мене приводять тому, що до кожної дитинки треба свій підхід», — ділиться тренерка.</q>
    <p>Коли розпочалось повномасштабне вторгнення усі школи закрились. Тренуватись не було де, каже Марія Приходько-Волинець. Тренування відновлювали на вулиці та стадіоні.</p>
    <q id="e3">«І вже з того знову почали, побачили, що діти є, діти хочуть працювати, і відновили свої заняття. Після смерті шихана Шихан — це японський термін, який використовується в багатьох японських бойових мистецтвах як почесний титул експертів або старших інструкторів. Це можна перекласти як “майстер-інструктор”. Використання цього терміну є специфічним для школи чи організації, як і процес становлення шиханом.Волинця жоден спортсмен від нас не пішов, наші групи збільшилися», — каже тренерка.</q>
    <p id="e4">Нині разом з Марією у спортзалі працює інструктор Святослав Главічка. Він, каже тренерка — її права рука.</p>
    <q>«Він чинний військовий, допомагає у вихованні спортсменів. Я вважаю, що діти повинні бачити ще і чоловічий погляд на спорт», — каже жінка.</q>
    <p>Після смерті чоловіка, колеги по спорту та друзі, підштовхнули Марію до участі в змаганні, за його результатами жінці присвоїли майстра спорту України. Жінка каже, що ніколи не ставила це собі за мету, просто результати роботи, яку любить почали давати свої плоди.</p>
    <p id="e5">Термінові новини читайте в Telegram та Viber Суспільне Луцьк. Також ми є у WhatsApp.</p>
  </document>
  <warnings>
    <warning id="e1">Message: Знайдено потенційну орфографічну помилку. Offset: 38. Replacement: встигаємо дуже</warning>
    <warning id="e2">Message: Знайдено потенційну орфографічну помилку. Offset: 40. Replacement: фокусі, фокус, фокуси, фокусом, локус, локусу, модус, модусу, фокуса, фокусу, локуси, мокро, Митусо, Мусо, докуко, кокус, кокусе, кокуси, кокусом, кокусу, кокусі, локусе, локусом, локусі, макусі, макухо, модусе, модуси, модусно, модусом, модусі, мокво, мокко, мокло, мокнуло, моруло, морусі, морухо, мочуло, мочусь, мочуся, мощусь, мощуся, окуло, окуто, покуто, спокусо, фокусе</warning>
    <warning id="e2">Message: Знайдено потенційну орфографічну помилку. Offset: 113. Replacement: Чудині</warning>
    <warning id="e3">Message: Знайдено потенційну орфографічну помилку. Offset: 111. Replacement: Шилана, Шимана, Ширана</warning>
    <warning id="e3">Message: Знайдено потенційну орфографічну помилку. Offset: 118. Replacement: Шилан, Шиман, Ширан</warning>
    <warning id="e3">Message: Знайдено потенційну орфографічну помилку. Offset: 399. Replacement: Шиланом, Шиманом, Шираном</warning>
    <warning id="e4">Message: Знайдено потенційну орфографічну помилку. Offset: 60. Replacement: Лавочка, Глазівка, Клавочка, Славіка, Графічка</warning>
    <warning id="e5">Message: Потенційна помилка: прикметник не узгоджений з іменником: "Суспільне": [с.р.: називний, знахідний, кличний] і "Луцьк": [ч.р.: називний, знахідний] Offset: 45. Replacement: суспільний Луцьк</warning>
  </warnings>
  <errors/>
</root>
