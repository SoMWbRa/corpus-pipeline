<root>
  <metadata>
    <source>Суспільне Новини | Suspilne Novyny</source>
    <author id="e1">Богдан Боденчук</author>
    <title>Шістьох бійців з Тернопільщини нагородили відзнаками «Золотий хрест»</title>
    <language>uk</language>
    <publication_time>2025-03-26T09:54+02:00</publication_time>
    <reference>https://suspilne.media/ternopil/979553-sistoh-bijciv-z-ternopilsini-nagorodili-vidznakami-zolotij-hrest/</reference>
  </metadata>
  <document>
    <h>Шість військовослужбовців зі складу мобільної вогневої групи 82 батальйону тернопільської 105 окремої бригади територіальної оборони ЗСУ, які проявили себе під час охорони обʼєктів критичної інфраструктури, отримали відзнаки «Золотий хрест».</h>
    <p>Про це повідомили на сторінці 105 окремої бригади територіальної оборони ЗСУ.</p>
    <p>«Завдяки злагодженим діям команди від початку ротації вдалося знищити 15 ворожих безпілотників, серед яких були розвідувальні та ударні дрони різних типів», — йдеться у повідомленні.</p>
    <h>Що відомо про нагороду</h>
    <p>Відзнакою «Золотий Хрест» нагороджуються військовослужбовці ЗСУ за мужність і успішне виконання бойових завдань. «Золотим хрестом» можуть нагороджуватися повторно, але загальна кількість нагороджень не повинна перевищувати три рази. У разі повторного нагородження особі вручається металеве зображення золотого кольору «Гілка дубового листя», яке розміщується на стрічці нагрудного знака. Нагрудний знак має форму рівностороннього ограненого хреста зі стрільчастими завершеннями. У центрі розміщено ромбічний медальйон синьої емалі з жовтим «військовим тризубом» усередині.</p>
  </document>
  <warnings>
    <warning id="e1">Message: Знайдено потенційну орфографічну помилку. Offset: 7. Replacement: Бодену, Бончук, Боянчук, Коренчук, Оленчук, Томенчук, Боденьку, Боденьок</warning>
  </warnings>
  <errors/>
</root>
