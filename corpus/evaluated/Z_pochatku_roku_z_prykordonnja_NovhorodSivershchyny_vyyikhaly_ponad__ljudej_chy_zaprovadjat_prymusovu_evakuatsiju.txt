<root>
  <metadata>
    <source>Суспільне Новини | Suspilne Novyny</source>
    <author id="e1">Альона Марчан</author>
    <title id="e2">З початку року з прикордоння Новгород-Сіверщини виїхали понад 700 людей: чи запровадять примусову евакуацію</title>
    <language>uk</language>
    <publication_time>2025-03-26T11:51+02:00</publication_time>
    <reference>https://suspilne.media/chernihiv/979563-z-pocatku-roku-z-prikordonna-novgorod-siversini-viihali-ponad-700-ludej-ci-zaprovadat-primusovu-evakuaciu/</reference>
  </metadata>
  <document>
    <h>З прикордонного Новгород-Сіверського району на Чернігівщині з початку 2025 року через обстріли покинули свої домівки 733 люди, з яких 382 дитини. Йдеться про тих, хто звернувся за допомогою до органів місцевого самоврядування.</h>
    <p id="e3">Про це у коментарі Суспільному розповів начальник Новгород-Сіверської районної військової адміністрації Олександр Селіверстов.</p>
    <q id="e4">«У кого є свій транспорт, то вони зазвичай сідають в автівку і виїжджають. Або родичі приїжджають, теж забирають. Але зазвичай люди намагаються залишитись в межах громади. Тобто, по Новгород-Сіверській громаді люди вбирають — місто Новгород-Сіверський, або Коропську і Понорницьку громади. По Семенівській громаді близько 160 людей вибули до модульного містечку поблизу Чернігова. А також деякі виїхали в Корюківський район».</q>
    <p id="e5">За словами Селіверстова, в області є банк житла, з ним ознайомлюють і жителів прикордоння, які мають бажання виїхати через обстріли.</p>
    <q>«Ми з Корюківського районною адміністрацією тримаємо звʼязок. У нас є і списки, і фото житла по всій області. І ми надали їх територіальним громадам. Зараз динаміки щодо виїзду немає. Коли були дуже інтенсивні обстріли, ті, хто хотів, виїхали. Ситуація більш-менш стала. Ті, хто прийняв рішення, вони вже виїхали».</q>
    <p id="e6">Щодо примусової евакуації населення на прикордонні Чернігівщини, то начальник Новгород-Сіверської РВА відповів наступне:</p>
    <q id="e7">«Наразі такої необхідності немає. Оскільки примусова евакуація можлива лише дітей, ми зустрілися і поспілкувалися з усіма родинами, у кого є неповнолітні діти. На сьогодні в 5-кілометровій зоні району проживає 33 неповнолітніх. Це такі великі села, наприклад, як Костобобрів, Гремʼяч. Хоча, в Костобобрів ходить евакуаційний транспорт на постійній основі. Також із Семенівки до Новогорода-Сіверського курсує евакуаційний безкоштовний автобус».</q>
    <p id="e8">На сьогодні, як розповів Олександр Селіверстов, у 5-кілометровій зоні від кордону з РФ проживає 708 людей, з яких 33 дитини. В 10-кілометровій залишається 1 453 місцевих жителі, з яких 111 дітей.</p>
    <q>«За минулий тиждень близько 10 людей виїхали. Ми готові надавати допомогу в екстрених випадках. У нас методика вже напрацьована».</q>
    <p>Нагадаємо, у межах Новгород-Сіверського району на Чернігівщині у 2025 році фіксують збільшення радіуса територій, які перебувають під постійною атакою військ РФ. Якщо раніше йшлося про пʼять кілометрів від кордону з Росією, то нині це 10-кілометрова зона. Також зросла й кількість російських обстрілів.</p>
    <p>Підписуйтесь на Суспільне Чернігів і на інших платформах: Telegram, Facebook, Viber, YouTube, WhatsApp, TikTok.</p>
  </document>
  <warnings>
    <warning id="e1">Message: Знайдено потенційну орфографічну помилку. Offset: 7. Replacement: Барчан, Марчак, Марчін, Маріан, Марзан, Мар чан</warning>
    <warning id="e2">Message: Знайдено потенційну орфографічну помилку. Offset: 29. Replacement: </warning>
    <warning id="e3">Message: Знайдено потенційну орфографічну помилку. Offset: 114. Replacement: Селі верстов</warning>
    <warning id="e4">Message: Потенційна помилка: прикметник не узгоджений з іменником: "модульного": [ч.р.: родовий, знахідний (іст.), с.р.: родовий] і "містечку": [с.р.: давальний, місцевий]. Можливо, пропущено прийменник на/в/у...? Offset: 342. Replacement: модульного містечка, модульному містечку, модульнім містечку</warning>
    <warning id="e5">Message: Знайдено потенційну орфографічну помилку. Offset: 11. Replacement: Селі верстова</warning>
    <warning id="e6">Message: Знайдено потенційну орфографічну помилку. Offset: 98. Replacement: ДВА, РДА, ЄВА, ОВА, РІА, РЕВА, РВЕ, ЕВА, РВАВ, ШВА, ЯВА, ІВА, АВА, МВА, ПВА, РА, РАВ, РВ, РОА, РВАЧ, РОВА, РУА, РІВА, РВИ, РВУ, РЖА, РВ А</warning>
    <warning id="e7">Message: Знайдено потенційну орфографічну помилку. Offset: 378. Replacement: Новгорода-Сіверського</warning>
    <warning id="e7">Message: «безкоштовний» — нерекомендоване слово, кращий варіант: безплатний. Offset: 421. Replacement: безплатний</warning>
    <warning id="e8">Message: Знайдено потенційну орфографічну помилку. Offset: 35. Replacement: Селі верстов</warning>
  </warnings>
  <errors/>
</root>
