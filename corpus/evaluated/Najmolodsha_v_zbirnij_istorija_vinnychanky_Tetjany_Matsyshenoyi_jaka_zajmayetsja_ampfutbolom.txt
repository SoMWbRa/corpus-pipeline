<root>
  <metadata>
    <source>Суспільне Новини | Suspilne Novyny</source>
    <author>Віталій Бондарєв</author>
    <title id="w1, w2">Наймолодша в збірній: історія вінничанки Тетяни Мацишеної, яка займається ампфутболом</title>
    <language>uk</language>
    <publication_time>2025-03-31T16:18+03:00</publication_time>
    <reference>https://suspilne.media/vinnytsia/983635-najmolodsa-v-zbirnij-istoria-vinnicanki-tetani-macisenoi-aka-zajmaetsa-ampfutbolom/</reference>
  </metadata>
  <document>
    <h id="w3, w4, w5">Вінничанка Тетяна Мацишена – наймолодша гравчиня національної жіночої збірної з ампфутболу. Вона прийшла у спорт два роки тому й нині готується до Чемпіонату України у складі київської команди «Буревій». Як розвивається ампфутбол в Україні та чому цей вид спорту важливий для людей з інвалідністю – спортсменка розповіла Суспільному.</h>
    <p id="w6, w7">На тренувальній базі ФК «Нива» раз на тиждень проходять заняття з ампфутболу. Серед гравців — 20-річна вінничанка Тетяна Мацишена, яка займається цим видом спорту вже два роки. Вона — наймолодша учасниця національної жіночої збірної України.</p>
    <p id="w8">Тетяна народилася без кінцівки через несумісність резус-факторів із матірʼю. Попри це, вона змалку займалася спортом — плаванням і біатлоном. Проте повномасштабне вторгнення завадило її участі у чемпіонаті з біатлону, і тоді вона вирішила спробувати себе в ампфутболі.</p>
    <p id="w9">«Для мене ампфутбол — це місце розради. Тут я знайшла не тільки нове хобі, а й друзів», — розповіла спортсменка.</p>
    <h id="w10">Шлях до ампфутболу</h>
    <p id="w11, w12">Про цей спорт Тетяна дізналася у 2023 році під час перебування в таборі «Максимум» у Золотоноші. Там вона познайомилася з президенткою Федерації ампфутболу США Маккензі Гілмор, яка і відкрила їй світ ампфутболу. Нині Тетяна — гравчиня київської команди «Буревій» і готується до Чемпіонату України.</p>
    <p id="w13, w14, w15">«Зараз ми готуємося до весняного кубка. Гратимуть створені команди України. Окрім “Шахтар-Сталеві”, “Покрова”, МСК Дніпро та “АМП ФК Буревій” зараз відкриваються ще команди в Дніпрі, Одесі та Харкові. Тож сподіваємося, що сфера ампфутболу буде розвиватися. Наша спільнота зростатиме, і ми зможемо долучатися до таких спортивних матчів», — розповіла спортсменка.</p>
    <h id="w16">Розвиток ампфутболу в Україні</h>
    <p id="w17">Раніше Тетяні доводилося їздити на тренування до Києва, але з 2025 року такі заняття почали проводити і у Вінниці.</p>
    <p id="w18, w19">«Тепер я можу тренуватися в рідному місті — це значно економить час, сили і кошти», — сказала Мацишена.</p>
    <p>Тренер вінницької команди Олександр Говоруха пояснив, що жінки тренуються нарівні з чоловіками, а на міжнародних змаганнях діють змішані команди.</p>
    <p>«У тренувальному процесі ми допомагаємо одне одному – піддаємося, допомагаємо наздогнати мʼяч тощо. А у змаганнях жінки грають на рівних умовах. Жіночих команд набагато менше, але їх не розмежовують на жіночі та чоловічі – команди змішані як в Україні, так і за кордоном. Лише на рівні національних збірних жінки та чоловіки грають окремо», — розповів тренер.</p>
    <h id="w20">Ампфутбол як реабілітація та нові можливості</h>
    <p id="w21">За словами Тетяни, ампфутбол — це не лише спорт, а й дієва реабілітація. Він допомагає не лише фізично, а й психологічно.</p>
    <p>«У перші місяці тренувань мені було важко грати з чоловіками, були побоювання щодо травм. Але з досвідом приходить упевненість. Чоловіки діляться своїм досвідом, і це дуже цінно», — розповіла спортсменка.</p>
    <p>Тетяна запевнила, що дівчатам не потрібно боятися спробувати себе у спорті.</p>
    <p>«Усі обмеження – в голові. Якщо є можливість – потрібно її використовувати. Можливо, саме так можна знайти не просто хобі, а справу всього життя», — пояснила спортсменка.</p>
    <p id="w22">Окрім спорту, Тетяна навчається в Донецькому національному університеті на спеціальності «Менеджмент», брала участь у зйомках фільму «Втомлені» та представляла роботи дизайнерки Юлії Крос на модному показі «Ukrainian Fashion Week».</p>
    <p id="w23">Підписуйтеся на новини Суспільне Вінниця у Facebook, Telegram, Viber, Instagram, YouTube та Whatsapp</p>
  </document>
  <warnings>
    <warning id="w1">Message: Знайдено потенційну орфографічну помилку. Offset: 48. Replacement: Мацишиної</warning>
    <warning id="w2">Message: Знайдено потенційну орфографічну помилку. Offset: 74. Replacement: футболом, амфіболом, антифутболом</warning>
    <warning id="w3">Message: Знайдено потенційну орфографічну помилку. Offset: 18. Replacement: Мацишина</warning>
    <warning id="w4">Message: Знайдено потенційну орфографічну помилку. Offset: 80. Replacement: футболу, амфіболу, антифутболу</warning>
    <warning id="w5">Message: Знайдено потенційну орфографічну помилку. Offset: 220. Replacement: футбол, амфібол, антифутбол</warning>
    <warning id="w6">Message: Знайдено потенційну орфографічну помилку. Offset: 66. Replacement: футболу, амфіболу, антифутболу</warning>
    <warning id="w7">Message: Знайдено потенційну орфографічну помилку. Offset: 121. Replacement: Мацишина</warning>
    <warning id="w8">Message: Знайдено потенційну орфографічну помилку. Offset: 257. Replacement: футболі, амфіболі, антифутболі</warning>
    <warning id="w9">Message: Знайдено потенційну орфографічну помилку. Offset: 10. Replacement: футбол, амфібол, антифутбол</warning>
    <warning id="w10">Message: Знайдено потенційну орфографічну помилку. Offset: 8. Replacement: футболу, амфіболу, антифутболу</warning>
    <warning id="w11">Message: Знайдено потенційну орфографічну помилку. Offset: 145. Replacement: футболу, амфіболу, антифутболу</warning>
    <warning id="w12">Message: Знайдено потенційну орфографічну помилку. Offset: 200. Replacement: футболу, амфіболу, антифутболу</warning>
    <warning id="w13">Message: Знайдено потенційну орфографічну помилку. Offset: 83. Replacement: </warning>
    <warning id="w14">Message: Знайдено потенційну орфографічну помилку. Offset: 126. Replacement: МП, АП, БМП, ЛАМП, АМН, АТП, АМПУ, АМУ, АІП, АМК, АПП, АФП, АЦП, ГАМП, ДМП, ЕМП, КАМП, ПМП, ЧМП, ВАМП, ПАМП, РАМП, ҐАМП, А МП</warning>
    <warning id="w15">Message: Знайдено потенційну орфографічну помилку. Offset: 228. Replacement: футболу, амфіболу, антифутболу</warning>
    <warning id="w16">Message: Знайдено потенційну орфографічну помилку. Offset: 9. Replacement: футболу, амфіболу, антифутболу</warning>
    <warning id="w17">Message: Між двома голосними варто писати й: проводити «й» у, проводити «та» у Offset: 102. Replacement: й, та</warning>
    <warning id="w18">Message: Після голосної зі звуком і/и варто писати й або та: сили «й» кошти, сили «та» кошти Offset: 74. Replacement: й, та</warning>
    <warning id="w19">Message: Знайдено потенційну орфографічну помилку. Offset: 94. Replacement: Мацишина</warning>
    <warning id="w20">Message: Знайдено потенційну орфографічну помилку. Offset: 0. Replacement: Футбол, Амфібол, Антифутбол</warning>
    <warning id="w21">Message: Знайдено потенційну орфографічну помилку. Offset: 19. Replacement: футбол, амфібол, антифутбол</warning>
    <warning id="w22">Message: «зйомках» - помилкове слово, виправлення: знімання, фільмування. Offset: 118. Replacement: знімання, фільмування</warning>
    <warning id="w23">Message: Потенційна помилка: прикметник не узгоджений з іменником: "Суспільне": [с.р.: називний, знахідний] і "Вінниця": [ж.р.: називний] Offset: 23. Replacement: суспільна Вінниця</warning>
  </warnings>
</root>
