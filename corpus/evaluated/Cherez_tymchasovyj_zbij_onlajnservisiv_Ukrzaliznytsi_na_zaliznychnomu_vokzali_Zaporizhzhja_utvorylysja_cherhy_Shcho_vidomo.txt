<root>
  <metadata>
    <source>Суспільне Новини | Suspilne Novyny</source>
    <author id="e2">Юліана Топольник, Дарʼя Пасічник</author>
    <title>Через тимчасовий збій онлайн-сервісів Укрзалізниці на залізничному вокзалі Запоріжжя утворилися черги. Що відомо?</title>
    <language>uk</language>
    <publication_time>2025-03-26T12:58+02:00</publication_time>
    <reference>https://suspilne.media/zaporizhzhia/978033-cerez-timcasovij-zbij-onlajn-servisiv-ukrzaliznici-na-zaliznicnomu-vokzali-zaporizza-utvorilisa-cergi-so-vidomo/</reference>
  </metadata>
  <document>
    <h>Через тимчасовий технічний збій в онлайн-сервісах Укрзалізниці зі вчора, 23 березня, не працює онлайн-продаж квитків, перевірка рейсів та замовлення додаткових послуг. Так, квитки на потяги можна придбати у касах вокзалів, а повернути, попри збій, можна онлайн.</h>
    <h>У Запоріжжі на залізничному вокзалі утворилися черги. Детальніше — у матеріалі Суспільного.</h>
    <p>UPD//26.03.2025 12:55 Станом на зараз, квитки у касах Укрзалізниці можна купити лише на 2 наступних дні, повідомили журналістам Суспільного на вокзалі у Запоріжжі.</p>
    <p id="e3">Як розповіла Суспільному жителька Запоріжжя Олександра, в черзі вона перебуває близько 30 хвилин:</p>
    <q id="e1">«Вже другий день заходжу в застосунок, хотіла придбати квиток не вийшло. Як прийшла, не думала, що буде так багато людей» Переді мною людей 10. За мною — 40.».</q>
    <p>За словами запоріжця Павла Тітаренка, в черзі він перебуває вже близько 15 хвилин:</p>
    <q>«Зазвичай придбати квиток 2 хвилини займає, а тепер доводиться витрачати час, щоб приїхати на вокзал і купувати тут. Переді мною ще близько 20 людей...»</q>
    <p>Як пояснюють у пресслужбі Укрзалізниці, квитки придбані на 24 березня можна повернути онлайн.</p>
    <p>Так, достатньо хоча б за годину до відправлення рейсу надіслати на електронну пошту services.uz.gov.ua@gmail.com скан-копію або чітке фото квитка та контактний номер телефону. Заявку про повернення опрацюють протягом трьох діб з моменту відновлення роботи систем</p>
    <p>Попри збій рух поїздів не спинявся, повідомили у пресслужбі Укрзалізниці.</p>
    <p>Підписуйтеся, дивіться та читайте головні новини Запорізької області на наших платформах:</p>
    <p>Telegram | Instagram | Viber | WhatsApp | Facebook | Youtube</p>
  </document>
  <warnings>
    <warning id="e1">The number of open and close quotation marks is not equal!</warning>
    <warning id="e2">Message: Знайдено потенційну орфографічну помилку. Offset: 7. Replacement: Топольним, Топильник, Тополь ник</warning>
    <warning id="e3">Message: Потенційна помилка: прикметник не узгоджений з іменником: "Суспільному": [ч.р.: давальний, с.р.: давальний] і "жителька": [ж.р.: називний] Offset: 13. Replacement: суспільна жителька</warning>
  </warnings>
  <errors/>
</root>
