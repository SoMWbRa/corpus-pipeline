<root>
  <metadata>
    <source>Суспільне Новини | Suspilne Novyny</source>
    <author>Анастасія Губіна</author>
    <title>На Запоріжжі армія РФ завдала 356 ударів по території 15 населених пунктів: є поранені</title>
    <language>uk</language>
    <publication_time>2025-03-25T07:38+02:00</publication_time>
    <reference>https://suspilne.media/zaporizhzhia/978667-na-zaporizzi-armia-rf-zavdala-356-udariv-po-teritorii-15-naselenih-punktiv-e-poraneni/</reference>
  </metadata>
  <document>
    <h>Впродовж доби, 24 березня, російські військові завдали 356 ударів по території 15 населених пунктів Запорізької області. Внаслідок обстрілів дві людини дістали поранень.</h>
    <p>Про це сьогодні, 25 березня, повідомив очільник Запорізької ОВА Іван Федоров у своєму Telegram-каналі.</p>
    <p>Внаслідок російської атаки дронами по Запорізькому району поранення дістали 58-річна жінка та 30-річний чоловік.</p>
    <p>Загалом армія РФ завдала 356 ударів по території 15 міст та сіл Запорізької області:</p>
    <ul>
      <li id="e1">три рази з реактивних систем залпового вогню обстріляла Магдалинівку;</li>
      <li>21 авіаційний удар завдала по території Камʼянського, Оріхова, Малої Токмачки, Білогірʼя, Малинівки, Новодарівки та Гуляйпільського;</li>
      <li>153 рази з артилерії обстріляла територію Камʼянського, Щербаків, Гуляйполя, Малої Токмачки, Новоданилівки, Новодарівки та Чарівного.</li>
      <li>179 БпЛА атак здійснила по території Барвинівки, Малокатеринівки, Кушугума, Камʼянського, Щербаків, Гуляйполя, Малої Токмачки, Новоданилівки, Новодарівки та Чарівного.</li>
    </ul>
    <q>«Надійшло 46 повідомлень про пошкодження квартир, приватних будинків, автівок, господарських споруд та обʼєктів інфраструктури», — йдеться у повідомленні.</q>
    <p>Підписуйтеся, дивіться та читайте головні новини Запорізької області на наших платформах:</p>
    <p>Telegram | Instagram | Viber | WhatsApp | Facebook | Youtube</p>
  </document>
  <warnings>
    <warning id="e1">Message: Це речення не починається з великої літери. Offset: 0. Replacement: Три</warning>
  </warnings>
  <errors/>
</root>
