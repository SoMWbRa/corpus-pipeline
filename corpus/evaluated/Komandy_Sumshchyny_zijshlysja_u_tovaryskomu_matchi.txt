<root>
  <metadata>
    <source>Суспільне Новини | Suspilne Novyny</source>
    <author>Олександр Качанов, Тетяна Юхта</author>
    <title>Команди Сумщини зійшлися у товариському матчі</title>
    <language>uk</language>
    <publication_time>2025-03-25T15:46+02:00</publication_time>
    <reference>https://suspilne.media/sumy/979175-komandi-sumsini-zijslisa-u-tovariskomu-matci/</reference>
  </metadata>
  <document>
    <h>Товариський матч відбувся сьогодні, 25 березня, у Тростянці. Тут друголіговий футбольний клуб «Тростянець» зустрівся на полі з першоліговою «Вікторією» із Сум.</h>
    <p>Про це повідомляє пресслужба тростянецького клубу.</p>
    <p id="e1">У першому таймі матчу «Тростянець» відкрив рахунок у цій грі - відзначився новачок команди Тимофій Хуссін. На це «Вікторія» відповіла голами Станіслава Шарая та Максима Бойка. З рахунком 2:1 на користь сумчан команди пішли на перерву.</p>
    <p id="e2">Після перерви, як і в до, були забиті три голи. Але цього разу - усі у ворота «Тростянця». У другому таймі відзначились Данило Книш, Артем Шпирьонок та Руслан Паламар. У підсумку - 5:1 перемога «Вікторії».</p>
    <p>1 квітня сумська «Вікторія» кубковим поєдинком проти «Буковини» розпочинає футбольну весну - у 1/4 фіналу команда Анатолія Безсмертного зіграє з командою з Чернівців. «Тростянець» (який наразі йде на шостому місці турнірної таблиці групи «Б») у чемпіонаті України серед команд другої ліги 11 квітня зіграє з другою командою «Олександрії» (яка у групі посідає друге місце).</p>
    <p>Читайте Суспільне у Telegram та WhatsApp</p>
    <p>Дивіться нас у YouTube та TikTok</p>
    <p>Долучайтесь до нашої спільноти у Viber та Facebook</p>
    <p>Підписуйтеся на наш Instagram</p>
  </document>
  <warnings>
    <warning id="e1">Message: Знайдено потенційну орфографічну помилку. Offset: 99. Replacement: Гусін, Жустін, Пуссен, Русін, Устін, Фурсін, Хассан, Хусейн, Хусті, Чурсін, Муслін, Хумсі, Хумсів, Хустин, Хустян</warning>
    <warning id="e1">Message: «сумчан» — нерекомендоване слово, кращий варіант: сум'янин, сумець. Offset: 202. Replacement: сум'янин, сумець</warning>
    <warning id="e2">Message: Знайдено потенційну орфографічну помилку. Offset: 139. Replacement: Шпильок, Пирожок, Шпильовою, Шпильової, Нейронок, Ширинок, Ширмочок, Ширінок, Шльонок, Шпаринок, Шпарочок, Шпигунок, Шпонок</warning>
  </warnings>
  <errors/>
</root>
