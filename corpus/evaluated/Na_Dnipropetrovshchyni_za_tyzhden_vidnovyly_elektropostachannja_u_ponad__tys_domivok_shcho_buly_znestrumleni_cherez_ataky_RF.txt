<root>
  <metadata>
    <source>Суспільне Новини | Suspilne Novyny</source>
    <author>Ірина Руденко</author>
    <title id="e1">На Дніпропетровщині за тиждень відновили електропостачання у понад 110 тис. домівок, що були знеструмлені через атаки РФ</title>
    <language>uk</language>
    <publication_time>2025-03-25T12:32+02:00</publication_time>
    <reference>https://suspilne.media/dnipro/978931-na-dnipropetrovsini-za-tizden-vidnovili-elektropostacanna-u-ponad-110-tis-domivok-so-buli-znestrumleni-cerez-ataki-rf/</reference>
  </metadata>
  <document>
    <h id="e2">З 17 по 23 березня на Дніпропетровщині енергетики відновили світло для понад 110 тисяч сімей, чиї домівки були знеструмлені внаслідок російських атак.</h>
    <p>Про це йдеться у пресрелізі компанії «ДТЕК Дніпровські електромережі», який отримало Суспільне.</p>
    <p>У компанії зазначили: найскладніша ситуація — на півдні та сході області поблизу тимчасово окупованих територій і зони бойових дій. Минулого тижня після обстрілів енергетики повернули світло для 110 610 родин у 151 населеному пункті регіону.</p>
    <p>«Щойно дозволяє безпекова ситуація, за погодженням з військовими та рятувальниками наші ремонтні бригади розпочинають відновлювальні роботи. Робимо все можливе, аби після кожної атаки якнайшвидше повернути світло в домівки людей», — сказав генеральний директор «ДТЕК Дніпровські електромережі» Андрій Терещук.</p>
    <h id="e3">Читайте нас у Telegram: Суспільне Дніпро</h>
  </document>
  <warnings>
    <warning id="e1">Message: «Дніпропетровщина» було перейменовано (декомунізовано у 2016) Offset: 3. Replacement: Дніпровщина</warning>
    <warning id="e2">Message: «Дніпропетровщина» було перейменовано (декомунізовано у 2016) Offset: 22. Replacement: Дніпровщина</warning>
    <warning id="e3">Message: Потенційна помилка: прикметник не узгоджений з іменником: "Суспільне": [с.р.: називний, знахідний, кличний] і "Дніпро": [ч.р.: називний, знахідний] Offset: 24. Replacement: суспільний Дніпро</warning>
  </warnings>
  <errors/>
</root>
