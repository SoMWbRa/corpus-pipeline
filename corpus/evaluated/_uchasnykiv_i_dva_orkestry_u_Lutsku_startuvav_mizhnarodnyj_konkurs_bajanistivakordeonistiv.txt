<root>
  <metadata>
    <source>Суспільне Новини | Suspilne Novyny</source>
    <author id="e1">Олена Парай, Наталія Прач</author>
    <title>45 учасників і два оркестри: у Луцьку стартував міжнародний конкурс баяністів-акордеоністів</title>
    <language>uk</language>
    <publication_time>2025-03-26T20:52+02:00</publication_time>
    <reference>https://suspilne.media/lutsk/980019-45-ucasnikiv-i-dva-orkestri-u-lucku-startuvav-miznarodnij-konkurs-baanistiv-akordeonistiv/</reference>
  </metadata>
  <document>
    <h id="e2">26 березня у Луцьку стартував 15-й міжнародний конкурс баяністів-акордеоністів «Інтер Світязь акомʼюзик-2025». Він триватиме три дні.</h>
    <p>На конкурс приїхали понад 100 учасників з різних регіонів України: 45 сольних виконавців і два оркестри, розповів Суспільному його організатор, голова обласної організації Національної всеукраїнської музичної спілки Петро Шиманський.</p>
    <p>Відкривав конкурс торішній переможець — двадцятирічний студент Львівської національної музичної академії імені Миколи Лисенка Сергій Сапун зі Львова.</p>
    <p>Семирічний Дмитро Калитюк із Ратного — наймолодший учасник конкурсу.</p>
    <q id="e3">«На конкурсі я буду грати “Чарзльтона” і “Козачка”. Я гратиму на акардеоні. В мене перші місця на онлайн-конкурсі до цього були», — сказав Дмитро.</q>
    <p>Віктор Вередін приїхав у Луцьк з Милуш. Хлопець розповів: на конкурсі виступає не вперше. Грою на баяні займається 4 роки.</p>
    <q>«Три рази вже виступав на різних конкурсах, мені подобається грати. Найважче в грі на баяні вивчити нові твори», — розповів учасник.</q>
    <p>Оцінюватимуть виступи учасників пʼять членів журі. Серед учасників — діти різного віку. Зі слів Петра Шиманського, за 15 років існування конкурсу участь у ньому взяло понад 1300 виконавців.</p>
    <p id="e4">Термінові новини читайте в Telegram та Viber Суспільне Луцьк. Також ми є у WhatsApp.</p>
  </document>
  <warnings>
    <warning id="e1">Message: Знайдено потенційну орфографічну помилку. Offset: 6. Replacement: Пара, Пари, Парад, Парки, Паради, Парами, Парти, Парам, Парах, Сарай, Падай, Парми, Парій, Пацай, Шарай, Варай, Карай, Нарай, Палай, Папай, Параф, Парафи, Параш, Парси, Паруй, Патрай, Порай, Па рай, Пар ай, Пара й</warning>
    <warning id="e2">Message: Потенційна орфографічна помилка Offset: 94. Replacement: </warning>
    <warning id="e3">Message: Знайдено потенційну орфографічну помилку. Offset: 27. Replacement: Чарльтона</warning>
    <warning id="e3">Message: Знайдено потенційну орфографічну помилку. Offset: 65. Replacement: акордеоні</warning>
    <warning id="e4">Message: Потенційна помилка: прикметник не узгоджений з іменником: "Суспільне": [с.р.: називний, знахідний, кличний] і "Луцьк": [ч.р.: називний, знахідний] Offset: 45. Replacement: суспільний Луцьк</warning>
  </warnings>
  <errors/>
</root>
