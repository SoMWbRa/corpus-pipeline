<root>
  <metadata>
    <source>Суспільне Новини | Suspilne Novyny</source>
    <author>Антон Степура</author>
    <title>Окупанти організовують розгалужену логістику біля Маріуполя, будують ще три мости через річки</title>
    <language>uk</language>
    <publication_time>2025-03-25T16:14+02:00</publication_time>
    <reference>https://suspilne.media/donbas/979105-okupanti-organizovuut-rozgaluzenu-logistiku-bila-mariupola-buduut-se-tri-mosti-cerez-ricki/</reference>
  </metadata>
  <document>
    <h>Окупанти у Маріупольському районі почали зводити ще три нових мости через річки, для того, щоб побудувати розгалужену логістику з РФ до Криму.</h>
    <p>Про це повідомив очільник Центру вивчення окупації Петро Андрющенко.</p>
    <p id="e1">«Одразу три по суті нових моста, один з яких залізничний через річку Берестову, через річку Кальміус (село Роздольне) та через балку Широку по автомобільній трасі Донецьк-Новоазовськ-Маріуполь та в районі нової залізничної гілки (яку будували, як резервну навесні 2024 року) будують росіяни», — повідомив Петро Андрющенко.</p>
    <p id="e2">Андрющенко зазначив, що нові мости потрібні окупантам для того, щоб покращити військову логістику, оскільки автомобільне сполучення Ростов-Новоазовськ-Волноваха наразі повільне.</p>
    <p>«По суті — це вже розгалуження логістики “От Ростова до Ростова” в рамках сухопутного коридору в Крим», — додав Петро Андрющенко.</p>
    <p>Читайте всі новини Донбасу в Telegram, WhatsApp, Facebook, YouTube, TikTok, Instagram</p>
  </document>
  <warnings>
    <warning id="e1">Message: Знайдено потенційну орфографічну помилку. Offset: 163. Replacement: </warning>
    <warning id="e2">Message: Знайдено потенційну орфографічну помилку. Offset: 132. Replacement: </warning>
  </warnings>
  <errors/>
</root>
