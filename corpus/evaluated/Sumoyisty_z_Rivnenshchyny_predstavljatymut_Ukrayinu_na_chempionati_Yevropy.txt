<root>
  <metadata>
    <source>Суспільне Новини | Suspilne Novyny</source>
    <author>Вадим Новак</author>
    <title>Сумоїсти з Рівненщини представлятимуть Україну на чемпіонаті Європи</title>
    <language>uk</language>
    <publication_time>2025-03-25T17:26+02:00</publication_time>
    <reference>https://suspilne.media/rivne/979123-sumoisti-z-rivnensini-predstavlatimut-ukrainu-na-cempionati-evropi/</reference>
  </metadata>
  <document>
    <h>Сім спортсменів з Рівненщини представлятимуть Україну на чемпіонаті Європи з сумо. Змагання відбудуться наприкінці травня у Будапешті.</h>
    <p id="e1">Про це Суспільному розповіла тренерка Сарненської ДЮСШ Наталія Белаш-Анікіна.</p>
    <p id="e2">Вона зазначила, що чотири із семи спортсменів вихованці Сарненської ДЮСШ — Катерина Палій, Іванна Сосюк, Марта Бонч-Бусєвич та Софія Кушнір:</p>
    <p>«Наші сумоїсти 20-23 березня отримали ліцензію на чемпіонаті України, який відбувся в Луцьку. В загальному заліку отримали 14 нагород. І ось чотири наші сумоїстки тепер поїдуть на чемпіонат Європи».</p>
    <p id="e3">Також від Рівненщини на змагання доєднаються сумоїсти зі Здолбунова, Квасилова та Костополя. За словами тренерки, від результатів на чемпіонаті Європи залежить, хто з сумоїстів виступатиме на чемпіонаті світу:</p>
    <p id="e4">«Дівчата — досвідчені сумоїсти. Вони пʼятий рік поспіль беруть участь у подібних змаганнях. Тому я точно очікую медалей. Наші Софія Кошнір минулого року взагалі потрапила на чемпіонат світу посіла третє місце. Цьогоріч, попри високу конкуренцію, результат може бути ще кращим», — розповіла Наталія Белаш-Анікіна.</p>
    <p>Суспільне Рівне в Telegram | Viber | Instagram | WhatsApp | YouTube | Facebook | TikTok</p>
  </document>
  <warnings>
    <warning id="e1">Message: Знайдено потенційну орфографічну помилку. Offset: 63. Replacement: </warning>
    <warning id="e2">Message: Знайдено потенційну орфографічну помилку. Offset: 98. Replacement: Босюк, Косюк, Сасюк, Сисюк, Сосок</warning>
    <warning id="e2">Message: Знайдено потенційну орфографічну помилку. Offset: 111. Replacement: Бонч-Бруєвич</warning>
    <warning id="e3">Message: Знайдено потенційну орфографічну помилку. Offset: 69. Replacement: Квасилева, Красилова</warning>
    <warning id="e4">Message: Знайдено потенційну орфографічну помилку. Offset: 132. Replacement: Кушнір, Ковнір</warning>
    <warning id="e4">Message: Знайдено потенційну орфографічну помилку. Offset: 298. Replacement: </warning>
  </warnings>
  <errors/>
</root>
