<root>
  <metadata>
    <source>Суспільне Новини | Suspilne Novyny</source>
    <author id="e1">Альона Марчан</author>
    <title id="e2">Понад 100 заяв з початку року подали жителі Новгород-Сіверщини щодо пошкодженого чи знищеного житла</title>
    <language>uk</language>
    <publication_time>2025-03-26T17:13+02:00</publication_time>
    <reference>https://suspilne.media/chernihiv/979743-ponad-100-zaav-z-pocatku-roku-podali-ziteli-novgorod-siversini-sodo-poskodzenogo-ci-znisenogo-zitla/</reference>
  </metadata>
  <document>
    <h>З початку 2025 року жителі Новгород-Сіверського району на Чернігівщині подали 87 заяв про пошкоджене житло і ще 25 про зруйновні помешкання.</h>
    <p id="e3">Про це у коментарі Суспільному розповів начальник Новгород-Сіверської районної військової адміністрації Олександр Селіверстов.</p>
    <q id="e4">«Із 87 заяв щодо пошкодженого житла — 10 вже прийняті на суму понад 351 тисяча гривень. Інші заяви покищо опрацьовуються».</q>
    <p id="e5">За словами Селіверстова, більшість звернень від жителів Семенівської та Новгород-Сіверської громад.</p>
    <q>«Виникають труднощі у роботі спеціальної комісії, зокрема її виїзді на місце. Тому що у документах чітко прописано, що комісії не повинна загрожувати небезпека. Тому я думаю, що коли ми переможемо, то буде колосальна робота цих комісій».</q>
    <p>Нагадаємо, з прикордонного Новгород-Сіверського району на Чернігівщині з початку 2025 року через обстріли покинули свої домівки 733 люди, з яких 382 дитини. Йдеться про тих, хто звернувся за допомогою до органів місцевого самоврядування.</p>
    <p>Підписуйтесь на Суспільне Чернігів і на інших платформах: Telegram, Facebook, Viber, YouTube, WhatsApp, TikTok.</p>
  </document>
  <warnings>
    <warning id="e1">Message: Знайдено потенційну орфографічну помилку. Offset: 7. Replacement: Барчан, Марчак, Марчін, Маріан, Марзан, Мар чан</warning>
    <warning id="e2">Message: Знайдено потенційну орфографічну помилку. Offset: 44. Replacement: </warning>
    <warning id="e3">Message: Знайдено потенційну орфографічну помилку. Offset: 114. Replacement: Селі верстов</warning>
    <warning id="e4">Message: «покищо» - помилкове слово, виправлення: поки що. Offset: 99. Replacement: поки що</warning>
    <warning id="e5">Message: Знайдено потенційну орфографічну помилку. Offset: 11. Replacement: Селі верстова</warning>
  </warnings>
  <errors/>
</root>
