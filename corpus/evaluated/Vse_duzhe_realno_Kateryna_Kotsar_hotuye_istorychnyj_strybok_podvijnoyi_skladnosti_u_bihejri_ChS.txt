<root>
  <metadata>
    <source>Суспільне Новини | Suspilne Novyny</source>
    <author>Катерина Годунова, Сергій Олексюк</author>
    <title id="e1">«Все дуже реально». Катерина Коцар готує історичний стрибок «подвійної складності» у бігейрі ЧС-2025</title>
    <language>uk</language>
    <publication_time>2025-03-26T08:06+02:00</publication_time>
    <reference>https://suspilne.media/sport/973263-vse-duze-realno-katerina-kocar-gotue-istoricnij-stribok-podvijnoi-skladnosti-u-bigejri-cs-2025/</reference>
  </metadata>
  <document>
    <h id="e2">У швейцарському Енгандіні триває чемпіонат світу з лижного фристайлу та сноубордингу. В середу, 26 березня, на місцевих схилах стартують змагання з бігейру — видовищної лижної дисципліни, в якій Україну серед жінок представлятиме Катерина Коцар.</h>
    <p id="e3">Коцар дебютувала на чемпіонатах світу з бігейру в 2023 році: тоді на схилі грузинського Бакуріані замкнула топ-5 у заліку з 15 фристайлісток. Цього разу Катерина має ще амбітніші плани на світову першість, підготовувавши стрибок «подвійної складності».</p>
    <q id="e4">«Мене дуже підбадьорює виконувати нові, складніші стрибки, зокрема Switch Double Rodeo. На снігу я його, в принципі, стрибала вдруге, тож це для мене було непогане тренування перед чемпіонатом світу», — розповіла Коцар у коментарі Суспільне Спорт після етапу Кубка світу у французькому Тіні, який завершила з другим топрезультатом сезону (8-ме місце).</q>
    <p id="e5">Зі стрибком Double Switch Rodeo Коцар у січні переписала історію українського фристайлу: до етапу Кубка світу в австрійському Крайшбергу ніхто із атлеток національної збірної його не виконував. Тоді Катерина посіла 10-те місце у відборі — на відстані 6.5 бала від прохідних топ-8.</p>
    <q id="e6">«Сподіваюся [на ЧС-2025] його теж продемонструвати, але вже у кращому виконанні, із класним “гребом”, за що мають поставити гарну оцінку».</q>
    <p id="e7">Нова програма вирізняється підвищеним рівнем складності, додає Коцар: якщо раніше українка віддавала перевагу стрибкам із одним обертом у повітрі, цього разу планує зробити два.</p>
    <q>«По-перше, я їду спиною до трампліна — це [одна] певна складність. Друга — в тому, що замість одного умовного сальто я роблю два. Моїм стабільним трюком був Switch Rodeo 7: я теж їхала спиною вперед, але робила одне сальто і приземлялася».</q>
    <p id="e8">Від початку чемпіонату Коцар вже виступила в Енгандіні у змаганнях зі слоупстайлу — посіла 22-ге місце, завершивши змагання за підсумками кваліфікації. Утім, саме в бігейрі Катерина демонструвала найкращі результати впродовж сезону Кубка світу з фристайлу: чотири рази фінішувала в топ-10 та виграла «золото» Європейського кубка в лютому.</p>
    <p id="e9">«Ми маємо непогану кількість тренувань перед стартом [чемпіонату], — розповідала Коцар за кілька днів до кваліфікації слоупстайлу. — Це просто час і можливість пострибати на гарних трамплінах».</p>
    <q>«Сподіваюся, що [вийде покращити стрибок]. Ми з тренерами проаналізували, що потрібно виправити, аби отримати гарні оцінки. Треба трохи більше практики, і я сподіваюся, що впродовж наступних двох тижнів на чемпіонаті світу в мене [вона] буде. Все це дуже реально».</q>
    <p id="e10">Кваліфікація жіночого бігейру в середу, 26 березня, стартує о 12:30 за київським часом. Фінальний турнір запланований на неділю, 29 березня. Дивіться змагання наживо на телеканалі та сайті Суспільне Спорт, а також місцевих каналах Суспільного — офіційного транслятора ЧС-2025 з фристайлу та сноубордингу в Україні.</p>
  </document>
  <warnings>
    <warning id="e1">Message: Знайдено потенційну орфографічну помилку. Offset: 85. Replacement: Бугері, Бібері, Біпері, Візейрі, Гігері, Нігері, багері, біпері, бісері, бітері</warning>
    <warning id="e2">Message: Знайдено потенційну орфографічну помилку. Offset: 16. Replacement: Нандіні</warning>
    <warning id="e2">Message: Знайдено потенційну орфографічну помилку. Offset: 148. Replacement: бісеру, Бугеру, Біберу, Бігелоу, Біперу, Візейру, Гігеру, Нігеру, багеру, бігтиму, біперу, бітеру</warning>
    <warning id="e3">Message: Знайдено потенційну орфографічну помилку. Offset: 40. Replacement: бісеру, Бугеру, Біберу, Бігелоу, Біперу, Візейру, Гігеру, Нігеру, багеру, бігтиму, біперу, бітеру</warning>
    <warning id="e3">Message: Перед словами, що починаються на в, ф або збігом приголосних із в, ф пишемо у: «у» 2023 Offset: 48. Replacement: у</warning>
    <warning id="e3">Message: За правописом 2019 компонент топ- із числівниками не поєднуваний Offset: 107. Replacement: найкращі 5, найбільші 5</warning>
    <warning id="e3">Message: Знайдено потенційну орфографічну помилку. Offset: 206. Replacement: підгодовувавши</warning>
    <warning id="e4">Message: Потенційна помилка: прикметник не узгоджений з іменником: "Суспільне": [с.р.: називний, знахідний] і "Спорт": [ч.р.: називний, знахідний] Offset: 231. Replacement: суспільний Спорт</warning>
    <warning id="e4">Message: Потенційна помилка: прикметник не узгоджений з іменником: "французькому": [ч.р.: давальний, місцевий, с.р.: давальний, місцевий] і "Тіні": [ж.р.: родовий, давальний, місцевий, мн.: називний, знахідний] Offset: 273. Replacement: французької Тіні, французькій Тіні, французькі Тіні</warning>
    <warning id="e5">Message: Знайдено потенційну орфографічну помилку. Offset: 126. Replacement: Вайнбергу, Вайсбергу, Крайслеру, Файнбергу, Фрайбургу, Айсбергу, Ридбергу</warning>
    <warning id="e5">Message: Перед голосною вживаємо з: «з» атлеток Offset: 143. Replacement: з</warning>
    <warning id="e5">Message: За правописом 2019 компонент топ- із числівниками не поєднуваний Offset: 274. Replacement: найкращі 8, найбільші 8</warning>
    <warning id="e6">Message: Знайдено потенційну орфографічну помилку. Offset: 93. Replacement: гербом, грибом, Грабом, Грегом, Греком, Гремом, Грефом, Грехом, Грибом, РЕБом, грабом, гребком, гребо, гребок, гребім, греком, гробом, огребом, гребо м</warning>
    <warning id="e7">Message: Перед голосною вживаємо з: «з» одним Offset: 119. Replacement: з</warning>
    <warning id="e8">Message: Знайдено потенційну орфографічну помилку. Offset: 45. Replacement: Нандіні</warning>
    <warning id="e8">Message: Знайдено потенційну орфографічну помилку. Offset: 70. Replacement: </warning>
    <warning id="e8">Message: Знайдено потенційну орфографічну помилку. Offset: 165. Replacement: Бугері, Бібері, Біпері, Візейрі, Гігері, Нігері, багері, біпері, бісері, бітері</warning>
    <warning id="e8">Message: За правописом 2019 компонент топ- із числівниками не поєднуваний Offset: 282. Replacement: найкращі 10, найбільші 10</warning>
    <warning id="e9">Message: Знайдено потенційну орфографічну помилку. Offset: 118. Replacement: </warning>
    <warning id="e10">Message: Знайдено потенційну орфографічну помилку. Offset: 22. Replacement: бісеру, Бугеру, Біберу, Бігелоу, Біперу, Візейру, Гігеру, Нігеру, багеру, бігтиму, біперу, бітеру</warning>
    <warning id="e10">Message: Потенційна помилка: прикметник не узгоджений з іменником: "Суспільне": [с.р.: називний, знахідний] і "Спорт": [ч.р.: називний, знахідний] Offset: 189. Replacement: суспільний Спорт</warning>
  </warnings>
  <errors/>
</root>
