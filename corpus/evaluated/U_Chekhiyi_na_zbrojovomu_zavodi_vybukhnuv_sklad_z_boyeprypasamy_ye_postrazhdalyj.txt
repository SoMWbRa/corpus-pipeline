<root>
  <metadata>
    <source>Суспільне Новини | Suspilne Novyny</source>
    <author>Дмитро Михайлов</author>
    <title>У Чехії на збройовому заводі вибухнув склад з боєприпасами, є постраждалий</title>
    <language>uk</language>
    <publication_time>2025-03-25T12:20+02:00</publication_time>
    <reference>https://suspilne.media/978905-u-cehii-na-zbrojovomu-zavodi-vibuhnuv-sklad-z-boepripasami-e-postrazdalij/</reference>
  </metadata>
  <document>
    <h id="e1">У Чехії у місті Полічка в Пардубицькому краї на збройовому підприємстві Poličské strojírny вранці 25 березня стався вибух на складі з боєприпасами. Одна людина постраждала.</h>
    <p>Про це повідомляє ČTK Ceske Noviny із посиланням на речників пожежної та рятувальної служб.</p>
    <p>Зазначається, що повідомлення про вибух надійшов о 8:54 ранку. Рятувальники направили на місце події два екіпажі та гелікоптер. Що його спричинило — не повідомляється.</p>
    <p id="e2">«Це був вибух на складі боєприпасів. Людей евакуювали. Є один постраждалий», — сказала речниця рятувальної служби Алена Кисяла.</p>
    <p>Наразі важко пораненого гелікоптером доправили до лікарні в Оломоуці. На місці інциденту працюють 11 пожежних підрозділів.</p>
    <p id="e3">Poličské strojírny належить холдингу STV Invest, який орендував частину приміщень підприємства. Завод STV Group у Полічці виробляє великокаліберні боєприпаси та займається ремонтом військової техніки й постачанням запчастин.</p>
  </document>
  <warnings>
    <warning id="e1">Message: Знайдено потенційну орфографічну помилку. Offset: 16. Replacement: Полячка, Плічка, Полішка, Потічка, Волічка, Полечка, Поличка, Полівка, Політка, Порічка</warning>
    <warning id="e1">Message: Знайдено потенційну орфографічну помилку. Offset: 26. Replacement: Зарубицькому, Парубоцькому</warning>
    <warning id="e2">Message: Знайдено потенційну орфографічну помилку. Offset: 120. Replacement: Кисла, Кис яла</warning>
    <warning id="e3">Message: Знайдено потенційну орфографічну помилку. Offset: 114. Replacement: Поличці, Полівці, Волічці, Полячці, Полінці, Порічці</warning>
  </warnings>
  <errors/>
</root>
