<root>
  <metadata>
    <source>Суспільне Новини | Suspilne Novyny</source>
    <author>Альона Соболенко</author>
    <title>На Харківщині чоловік викрав автомобіль у рідного брата — поліція</title>
    <language>uk</language>
    <publication_time>2025-03-25T13:03+02:00</publication_time>
    <reference>https://suspilne.media/kharkiv/978965-na-harkivsini-colovik-vikrav-avtomobil-u-ridnogo-brata-policia/</reference>
  </metadata>
  <document>
    <h>У Чугуївському районі на Харківщині 35-річний чоловік викрав автомобіль ВАЗ у рідного брата. На момент крадіжки, за даними слідства, він був у стані алкогольного спʼяніння.</h>
    <p>Про це 25 березня повідомили у пресслужбі поліції Харківщини.</p>
    <p id="e1">Про викрадення автівки в поліцію 17 березня повідомив 39-річний житель села Зідки.</p>
    <p id="e2">«Через 40 хвилин поліцейські сектору реагування патрульної поліції помітили розшукувану автівку біля села Бутівка. На вимогу правоохоронців водій не зупинився та намагався втекти. Автомобіль поліцейські зупинили на іншому боці села. За кермом перебував 35-річний чоловік із явними ознаками спʼяніння. Його затримали, а викрадений автомобіль повернули власнику», — йдеться у повідомленні.</p>
    <p id="e3">20 березня чоловіку повідомили про підозру у незаконному заволодінні ч. 1 ст. 289 Кримінального Кодексу Українитранспортним засобом. Йому загрожує від трьох до пʼяти років обмеження або позбавлення волі, зазначили в поліції.</p>
    <p>Підписуйтесь на новини Харкова та області в Telegram, WhatsApp, Facebook, Viber, Instagram, Youtube</p>
  </document>
  <warnings>
    <warning id="e1">Message: Знайдено потенційну орфографічну помилку. Offset: 76. Replacement: Звідки, Зірки, Зідьки, Зіки, Зінки, Лідки, Бідки, Дідки, Задки, Заїдки, Зідми</warning>
    <warning id="e2">Message: «поліцейські» - помилкове слово, виправлення: поліційний, поліціянт, поліцай. Offset: 17. Replacement: поліційний, поліціянт, поліцай</warning>
    <warning id="e2">Message: «поліцейські» - помилкове слово, виправлення: поліційний, поліціянт, поліцай. Offset: 191. Replacement: поліційний, поліціянт, поліцай</warning>
    <warning id="e3">Message: Знайдено потенційну орфографічну помилку. Offset: 104. Replacement: України транспортним</warning>
  </warnings>
  <errors/>
</root>
