<root>
  <metadata>
    <source>Суспільне Новини | Suspilne Novyny</source>
    <author>Максим Гудзенко</author>
    <title id="e1">Україна — у топ-6 естафет на Всесвітніх іграх військовослужбовців-2025</title>
    <language>uk</language>
    <publication_time>2025-03-26T20:27+02:00</publication_time>
    <reference>https://suspilne.media/sport/980203-ukraina-u-top-6-estafet-na-vsesvitnih-igrah-vijskovosluzbovciv-2025/</reference>
  </metadata>
  <document>
    <h id="e2">На зимових Всесвітніх іграх військовослужбовців CISM-2025, що проходять в швейцарському Люцерні, відбулися другі старти з біатлону — чоловічі та жіночі естафети. Участь у них взяла зокрема й Україна.</h>
    <p id="e3">У порівнянні з естафетами Кубка світу чи Кубка IBU на Всесвітніх іграх військовослужбовців команди були представлені скороченою кількістю біатлоністів: замість чотирьох гонку бігли три..У чоловічій естафеті Україну представляли Денис Насико, Руслан Ткаленко й Богдан Цимбал, а у жіночій — Юлія Джима, Ірина Петренко й Анна Кривонос.</p>
    <h>Як пройшли естафети змагань в Люцерні?</h>
    <ul>
      <li id="e4">Чоловіча збірна України пробігла естафету з пʼятим результатом. На кожному з етапів українці поступалися найшвидшим на дистанції — представникам збірної Франції — понад хвилину. Найкращий результат серед українців ходом показав Богдан Цимбал — програв на третьому етапі Емільєну Клоду 1:10 хвилини.</li>
      <li id="e5">Перемогу у чоловічій естафеті одержала сама Франція, у складі якої виступали призери ЧС Ерік Перро, а також Фабʼєн та Емільєн Клод.</li>
      <li id="e6">Натомість жіноча збірна України з біатлону фінішувала шостою у гонці. На відміну від чоловіків, українські біатлоністки показали різні результати долання етапів: якщо Юлія Джима на першому етапі програла понад дві хвилини, то відставання Ірини Петренко від Паули Боте на другому етапі — майже хвилину.</li>
      <li id="e7">У жіночій естафеті тріумфувала Франція, у складі якої виступали призерки Кубка світу Лу Жанмонно, Паула Боте й Хло Шевальє.</li>
    </ul>
    <h>Естафета, чоловіки</h>
    <ol>
      <li>Франція 1:19:18.4</li>
      <li>Італія 1:21:55.3</li>
      <li>Словенія 1:22:55.3</li>
      <li>Фінляндія 1:22:04.4</li>
      <li>Україна 1:23:34.5</li>
      <li>Австрія 1:24:35.9</li>
    </ol>
    <h>Естафета, жінки</h>
    <ol>
      <li>Франція 1:13:23.8</li>
      <li>Польща 1:14:05.3</li>
      <li>Австрія 1:14:10.0</li>
      <li>Швейцарія 1:14:48.4</li>
      <li>Італія 1:15:27.0</li>
      <li>Україна 1:18:12.9</li>
    </ol>
    <p id="e8">Наступною гонкою зимових Всесвітніх ігор військовослужбовців CISM-2025 стануть змішані естафети, що відбудуться у четвер, 27 березня.</p>
  </document>
  <warnings>
    <warning id="e1">Message: За правописом 2019 компонент топ- із числівниками не поєднуваний Offset: 12. Replacement: найкращі 6, найбільші 6</warning>
    <warning id="e1">Message: Потенційна орфографічна помилка Offset: 46. Replacement: </warning>
    <warning id="e2">Message: Перед словами, що починаються на в, ф або збігом приголосних із в, ф пишемо у: «у» швейцарському Offset: 72. Replacement: у</warning>
    <warning id="e3">Message: «гонку» - помилкове слово, виправлення: перегони, гонитва, гоніння. Offset: 169. Replacement: перегони, гонитва, гоніння</warning>
    <warning id="e3">Message: Знайдено потенційну орфографічну помилку. Offset: 234. Replacement: Найко, Наско, Настко, Насипко</warning>
    <warning id="e4">Message: Знайдено потенційну орфографічну помилку. Offset: 270. Replacement: Еміль єну</warning>
    <warning id="e5">Message: Знайдено потенційну орфографічну помилку. Offset: 118. Replacement: Еміль єн</warning>
    <warning id="e6">Message: «гонці» - помилкове слово, виправлення: перегони, гонитва, гоніння. Offset: 63. Replacement: перегони, гонитва, гоніння</warning>
    <warning id="e6">Message: Потенційна орфографічна помилка Offset: 263. Replacement: </warning>
    <warning id="e7">Message: Знайдено потенційну орфографічну помилку. Offset: 88. Replacement: Жаргонно</warning>
    <warning id="e7">Message: Потенційна орфографічна помилка Offset: 104. Replacement: </warning>
    <warning id="e7">Message: Знайдено потенційну орфографічну помилку. Offset: 111. Replacement: Хто, Зло, Тло, Хо, Хол, НЛО, Хлор, Хлоп, Ло, Фло, Хао, Хлою, Хлоя, Хлоє, Хлої, Юло, Мло, Хало, Хно, Хро, Хуло, Їло</warning>
    <warning id="e8">Message: «гонкою» - помилкове слово, виправлення: перегони, гонитва, гоніння. Offset: 10. Replacement: перегони, гонитва, гоніння</warning>
  </warnings>
  <errors/>
</root>
