<root>
  <metadata>
    <source>Суспільне Новини | Suspilne Novyny</source>
    <author>Кароліна Волкова</author>
    <title>На Одещині знизилась захворюваність на грип та ГРВІ</title>
    <language>uk</language>
    <publication_time>2025-03-25T20:03+02:00</publication_time>
    <reference>https://suspilne.media/odesa/979375-na-odesini-znizilas-zahvoruvanist-na-grip-ta-grvi/</reference>
  </metadata>
  <document>
    <h>Захворюваність на ГРВІ та грип в Одещині за останній тиждень знизилася на 18,1%, порівняно з попереднім тижнем.</h>
    <p>Про це повідомили в Одеському обласному центрі контролю та профілактики хвороб.</p>
    <p>Там зазначили, що спостерігається поступове зменшення кількості нових випадків. Порівняно з попереднім тижнем загальний рівень захворюваності знизився на 18,1%, зокрема серед дітей — на 16,7%, серед дорослих — на 20,7%.</p>
    <p>Попри це, інтенсивний показник захворюваності склав 562,2 на 100 тисяч населення, що на 5,7% перевищує епідемічний поріг. Основна питома вага серед захворілих припадає на дітей (до 65%), з превалюванням дітей шкільного віку 5-14 років (58,5%). Серед госпіталізованих 81% становлять діти.</p>
    <p>Незначне зростання зафіксовано у Подільському районі (+4,1%) В інших районах спостерігається зниження захворюваності у межах від 1,4% до 27,2%.</p>
    <p>Всього з початку поточного епідемічного сезону зареєстровано чотири летальних випадки від ускладнень грипу, у тому числі одна дитина, та три летальних випадки з позитивним результатом тесту на COVID-19.</p>
    <p>Читайте нас у Telegram, WhatsApp, Viber, Facebook та Instagram: головні новини Одеси та області</p>
  </document>
</root>
