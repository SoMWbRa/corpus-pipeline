<root>
  <metadata>
    <source>Суспільне Новини | Suspilne Novyny</source>
    <author id="e1">Олена Парай</author>
    <title id="e2">У водія рейсового автобуса на Волині вилучили годинники, телефони і жіночі сумки на понад пів мільйона гривень</title>
    <language>uk</language>
    <publication_time>2025-03-26T12:54+02:00</publication_time>
    <reference>https://suspilne.media/lutsk/979787-u-vodia-rejsovogo-avtobusa-na-volini-vilucili-godinniki-telefoni-i-zinoci-sumki-na-ponad-piv-miljona-griven/</reference>
  </metadata>
  <document>
    <h>В пункті пропуску «Устилуг» на Волині у водія рейсового автобуса сполученням «Прага — Краматорськ» вилучили незадекларовані товари вартістю понад пів мільйона гривень.</h>
    <p>Про це 26 березня повідомили у Західному управлінні Держприкордонслужби.</p>
    <p id="e3">За даними прикордонників, водію з Полтавщини — 50 років. У багажному відділенні, серед особистих речей пасажирів, знайшли: 12 мобільних телефонів різних марок, 3 відеокамери GoPrо, 2 екшнкамери, 11 годинник SWAROVSKI та 10 жіночих сумок.</p>
    <p>Незадекларовані товари вилучили. В Держприкордонслужбі додали, що незадекларований товар належав водію</p>
    <p>Як зазначили у Волинській митниці, спроба ввезення незадекларованих товарів тягне за собою накладення штрафу в розмірі 30 % вартості предметів порушення.</p>
    <p>Довідково: не підлягають письмовому декларуванню та не оподатковуються операції з ввезення в Україну товарів, сумарна фактурна вартість яких не перевищує еквівалент 500 євро та сумарна вага яких не перевищує 50 кг, фізичною особою, яка була відсутня в Україні більше, ніж 24 години та яка вʼїжджає в Україну не частіше одного разу протягом 72 годин.</p>
    <p id="e4">Термінові новини читайте в Telegram та Viber Суспільне Луцьк. Також ми є у WhatsApp.</p>
  </document>
  <warnings>
    <warning id="e1">Message: Знайдено потенційну орфографічну помилку. Offset: 6. Replacement: Пара, Пари, Парад, Парки, Паради, Парами, Парти, Парам, Парах, Сарай, Падай, Парми, Парій, Пацай, Шарай, Варай, Карай, Нарай, Палай, Папай, Параф, Парафи, Параш, Парси, Паруй, Патрай, Порай, Па рай, Пар ай, Пара й</warning>
    <warning id="e2">Message: Після голосної зі звуком і/и варто писати й або та: телефони «й» жіночі, телефони «та» жіночі Offset: 66. Replacement: й, та</warning>
    <warning id="e3">Message: Вжито кириличні літери замість латинських Offset: 174. Replacement: GoPro</warning>
    <warning id="e3">Message: Знайдено потенційну орфографічну помилку. Offset: 183. Replacement: кінокамери, аванкамери, ехокамери</warning>
    <warning id="e4">Message: Потенційна помилка: прикметник не узгоджений з іменником: "Суспільне": [с.р.: називний, знахідний, кличний] і "Луцьк": [ч.р.: називний, знахідний] Offset: 45. Replacement: суспільний Луцьк</warning>
  </warnings>
  <errors/>
</root>
