<root>
  <metadata>
    <source>Суспільне Новини | Suspilne Novyny</source>
    <author id="e1">Петро Троць, Микола Карпенков</author>
    <title id="e2">«Дуже раді за результат». Дзюдоїст Савицький вперше в карʼєрі здобув «золото» Грендслему: емоції тренера</title>
    <language>uk</language>
    <publication_time>2025-03-25T13:23+02:00</publication_time>
    <reference>https://suspilne.media/sport/978895-duze-radi-za-rezultat-dzudoist-savickij-vperse-v-kareri-zdobuv-zoloto-grendslemu-emocii-trenera/</reference>
  </metadata>
  <document>
    <h id="e3">Тренер чоловічої збірної України з дзюдо Олександр Косінов розповів про емоції від здобутого «золота» Антоном Савицьким на другому Грендслемі сезону, що минув у Тбілісі.</h>
    <p id="e4">Савицький здобув дебютне «золото» на рівні Грендслемів в категорії до 100 кг. На змаганнях Савіцький провів пʼять сутичок, в усіх здобув перемогу.</p>
    <p id="e5">Тренер чоловічої збірної Олександр Косінов в ексклюзивному коментарі для Суспільне Спорт прокоментував виступ українського дзюдоїста на Грендслемі в Тбілісі. Зокрема тренер національної команди наголосив, що у команді розраховували на медаль Савицького на цих змаганнях після того, як він здобув «бронзу» на Гран-прі в Лінці.</p>
    <q id="e6">«У Савицького ми розраховували на медаль. Звісно, ніхто не ставить високі результати, але на кожну сутичку виходимо: гарно розімʼялися, гарний настрій, в цілому дуже гарно підійшли до цих змагань. До цього він був третім на Гран-прі Австрії два тижні тому. Після Австрії пройшли ще міжнародний збір, у гарній формі підійшли», — сказав Косінов.</q>
    <p id="e7">У Тбілісі Савицький переміг одразу кількох іменитих опонентів. Серед них канадець Кайл Реєс, срібний призер чемпіонату світу-2022 — його український дзюдоїст здолав у третій сутичці.</p>
    <p>«Першу сутичку [Савицький] виграв у молодого таджика, другу — в призера молодіжного чемпіонату світу з Узбекистану, третю — у представника Канади, який теж був призером [чемпіонату] світу 2022 року, дуже хороший і досвідчений спортсмен. За вихід у фінал виграли у молодого чеха, який теж набирає оберти».</p>
    <q id="e8">«У фіналі боролися з представником Нідерландів [Сімеоном Катаріною]: він вже зустрічався із цим хлопцем на Гран-прі торік в Хорватії, здолав за вихід у фінал. Зараз теж грамотно вибудував сутичку, до кінця відборолися. Нідерландець був не дуже витривалий, і в додатковий час Савицький зробив перможний кидок, став чемпіоном Гран-прі в Тбілісі» — зазначив Косінов.</q>
    <p>«Дуже раді за цей результат, є чемпіон. Думаємо зараз вибудувати йому тренувальну програму так, аби він трошки підтримував форму. Готуємося до чемпіонату Європи, який буде у 20-х числах квітня».</p>
    <h>Хто такий Антон Савицький?</h>
    <ul>
      <li>29-річний український дзюдоїст, представляє на змаганнях Київ.</li>
      <li>Дворазовий переможець етапів Кубка Європи серед сеньйорів у 2019 році.</li>
      <li>Один раз здобував «золото» на Гран-прі — у вересні 2024-го у Загребі. Загалом триразовий призер турнірів цієї серії: окрім «золота» на його рахунку також дві «бронзи», зокрема останню медаль здобув на етапі в Лінці.</li>
      <li>У 2015 році — бронзовий призер юніорського чемпіонату світу.</li>
    </ul>
    <p id="e9">Наступний етап Грендслем відбудеться з 3 по 4 травня у столиці Таджикистану Душанбе.</p>
  </document>
  <warnings>
    <warning id="e1">Message: Знайдено потенційну орфографічну помилку. Offset: 20. Replacement: Карпенко, Карпенкове, Карпенкові, Карпенком, Карпенко в</warning>
    <warning id="e2">Message: Це слово є жаргонним Offset: 78. Replacement: </warning>
    <warning id="e3">Message: Це слово є жаргонним Offset: 131. Replacement: </warning>
    <warning id="e4">Message: Це слово є жаргонним Offset: 43. Replacement: </warning>
    <warning id="e5">Message: Знайдено потенційну орфографічну помилку. Offset: 35. Replacement: Основ, Коліно, Кононов, Косів, Кожанов, Коліном, Іосіфов, Ворсінов, Воїнов, Досінові, Досіном, Зосімов, Кобіною, Кобіної, Козіною, Козіної, Колінові, Колінок, Косанове, Косенів, Косино, Косином, Косов, Костов, Костров, Костіною, Костіної, Косікові, Косіком, Косіор, Кудінов, Логінов, Мосіною, Мосіної, Осіпов, Собінов, Созінов, Косинок, Косиною, Косівок, Косімо, Косінню, Косіння, Косінні</warning>
    <warning id="e5">Message: Потенційна помилка: прикметник не узгоджений з іменником: "Суспільне": [с.р.: називний, знахідний] і "Спорт": [ч.р.: називний, знахідний] Offset: 73. Replacement: суспільний Спорт</warning>
    <warning id="e5">Message: Це слово є жаргонним Offset: 136. Replacement: </warning>
    <warning id="e6">Message: Знайдено потенційну орфографічну помилку. Offset: 335. Replacement: Основ, Коліно, Кононов, Косів, Кожанов, Коліном, Іосіфов, Ворсінов, Воїнов, Досінові, Досіном, Зосімов, Кобіною, Кобіної, Козіною, Козіної, Колінові, Колінок, Косанове, Косенів, Косино, Косином, Косов, Костов, Костров, Костіною, Костіної, Косікові, Косіком, Косіор, Кудінов, Логінов, Мосіною, Мосіної, Осіпов, Собінов, Созінов, Косинок, Косиною, Косівок, Косімо, Косінню, Косіння, Косінні</warning>
    <warning id="e7">Message: Знайдено потенційну орфографічну помилку. Offset: 87. Replacement: Рейс, Рекс, Репс, Беєс, Реус, Реє, Реєм, Реєю, Реє с</warning>
    <warning id="e7">Message: Потенційна орфографічна помилка Offset: 119. Replacement: </warning>
    <warning id="e8">Message: Знайдено потенційну орфографічну помилку. Offset: 292. Replacement: переможний</warning>
    <warning id="e8">Message: Знайдено потенційну орфографічну помилку. Offset: 355. Replacement: Основ, Коліно, Кононов, Косів, Кожанов, Коліном, Іосіфов, Ворсінов, Воїнов, Досінові, Досіном, Зосімов, Кобіною, Кобіної, Козіною, Козіної, Колінові, Колінок, Косанове, Косенів, Косино, Косином, Косов, Костов, Костров, Костіною, Костіної, Косікові, Косіком, Косіор, Кудінов, Логінов, Мосіною, Мосіної, Осіпов, Собінов, Созінов, Косинок, Косиною, Косівок, Косімо, Косінню, Косіння, Косінні</warning>
    <warning id="e9">Message: Це слово є жаргонним Offset: 15. Replacement: </warning>
  </warnings>
  <errors/>
</root>
