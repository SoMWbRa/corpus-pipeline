<root>
  <metadata>
    <source>Суспільне Новини | Suspilne Novyny</source>
    <author>Сергій Захарченко</author>
    <title>До складу збірної України з волейболу обіцяли приїхати всі гравці, крім Плотницького</title>
    <language>uk</language>
    <publication_time>2025-03-25T18:08+02:00</publication_time>
    <reference>https://suspilne.media/sport/979291-do-skladu-zbirnoi-ukraini-z-volejbolu-obicali-priihati-vsi-gravci-krim-plotnickogo/</reference>
  </metadata>
  <document>
    <h id="e1">Усі волейболісти, що отримали запрошення до складу чоловічої збірної України, обіцяли приїхати до команди на перший тренувальний збір. Про це ексклюзивно для Суспільне Спорт повідомив президент федерації волейболу України Михайло Мельник.</h>
    <p>За словами Мельника, про рішення Плотницького завершити карʼєру у збірній він дізнався також із соцмереж. Водночас це не повинно вплинути на комплектацію команди – усі інші волейболісти ще раніше дали згоду на прибуття до складу збірної України. Зокрема, це стосується і гравців, які пропустили минулий сезон виступів за національну команду.</p>
    <p>Таким чином, на тренувальні збори мають прибути 34 волейболісти. Команда збереться на початку травня в Городку на Хмельниччині, після чого друга частина збору відбуватиметься у Польщі. За попереднім планом, гравці з іноземних клубів (а таких у попередній заявці тепер 11) доєднаються до команди уже в Польщі.</p>
    <h>Розширений склад збірної України з волейболу у 2025 році</h>
    <ul>
      <li id="e2">Звʼязуючі: Владислав Діденко, Віталій Щитков (обидва — «Епіцентр-Подоляни»), Дмитро Долгополов («Локомотив Авіа», Болгарія), Сергій Євстратов («Чарні Радом», Польща), Юрій Синиця («Спортинг», Португалія), Андрій Стеблецький («Житичі-Полісся»)</li>
      <li id="e3">Діагональні: Олександр Буздуган («Залеу», Румунія), Володимир Тевкун («Пржибрам», Чехія), Максим Тонконог («Фано», Італія), Василь Тупчій («Барком-Кажани»), Данило Уривкін («Епіцентр-Подоляни»), Віктор Шаповал та Дмитро Шаповал (обидва — «Житичі-Полісся»)</li>
      <li id="e4">Догравальні: Євген Кісілюк («ГКС Катовіце» Польща), Ілля Ковальов («Барком-Кажани»), Микита Лубан («Житичі-Полісся»), Олександр Наложний, Едуард Штерик, Дмитро Янчук (усі — «Епіцентр-Подоляни»), Тимофій Полуян («Мілон», Греція)</li>
      <li id="e5">Центральні блокуючі: Денис Велецький, Максим Дрозд, Олександр Коваль, Андрій Челеняк, Руслан Черватюк (усі — «Епіцентр-Подоляни») Микола Куц («Бяльско-Бяла», Польща), Андрій Рогожин, Владислав Щуров (обоє — «Барком-Кажани»), Юрій Семенюк («Проєкт Варшава», Польща), Валерій Тодуа («Бендзін», Польща)</li>
      <li id="e6">Ліберо: Олександр Бойко, Микола Джуль, Андрій Жуков (усі — «Епіцентр-Подоляни»), Ярослав Пампушко («Барком-Кажани»)</li>
    </ul>
  </document>
  <warnings>
    <warning id="e1">Message: Потенційна помилка: прикметник не узгоджений з іменником: "Суспільне": [с.р.: називний, знахідний] і "Спорт": [ч.р.: називний, знахідний] Offset: 158. Replacement: суспільний Спорт</warning>
    <warning id="e2">Message: «Зв'язуючі» - помилкове слово, виправлення: що зв'язує, що сполучає, що поєднує, зв'язувальний, в'язальний; сполучний; єднальний; поєднавчий; поєднальний; розігрувач. Offset: 0. Replacement: Що зв'язує, Що сполучає, Що поєднує, Зв'язувальний, В'язальний; сполучний; єднальний; поєднавчий; поєднальний; розігрувач</warning>
    <warning id="e2">Message: Знайдено потенційну орфографічну помилку. Offset: 38. Replacement: Житков, Щиткова, Щиткове, Щиткову, Щиткові, Щитком, Щитків</warning>
    <warning id="e2">Message: Знайдено потенційну орфографічну помилку. Offset: 56. Replacement: </warning>
    <warning id="e2">Message: Знайдено потенційну орфографічну помилку. Offset: 132. Replacement: Євстратова, Євстратове, Євстратову, Євстратові, Євстратом, Євстратів</warning>
    <warning id="e2">Message: Знайдено потенційну орфографічну помилку. Offset: 144. Replacement: Гарні, Чорні, Марні, Чайні, Чарлі, Карні, Парні, Чарці, Черні, Арні, Барні, Варні, Сарні, Чаюні, Тарні, Чадні, Чанні, Чані, Чарті, Чарі, Чаїні, Чварні, Чар ні</warning>
    <warning id="e2">Message: Знайдено потенційну орфографічну помилку. Offset: 212. Replacement: Стеллецький</warning>
    <warning id="e2">Message: Знайдено потенційну орфографічну помилку. Offset: 226. Replacement: </warning>
    <warning id="e3">Message: Знайдено потенційну орфографічну помилку. Offset: 34. Replacement: Залу, Залпу, Зале, Залеж, Залежу, Залечу, Залку, Зале у</warning>
    <warning id="e3">Message: Знайдено потенційну орфографічну помилку. Offset: 62. Replacement: Вовкун, Шовкун, Тезку, Теку, Бовкун, Гевку, Дейкун, Левку, Ревку, Ревун, Рекун, Черкун, Шевку, Щекун, Бевкну, Гавкун, Кевкну, Кепкун, Тевтон, Темку, Терку, Течку, Тивун</warning>
    <warning id="e3">Message: Знайдено потенційну орфографічну помилку. Offset: 71. Replacement: Прибрав</warning>
    <warning id="e3">Message: Це слово або форма є застарілою, архаїчною або діалектною. Offset: 108. Replacement: </warning>
    <warning id="e3">Message: Знайдено потенційну орфографічну помилку. Offset: 140. Replacement: </warning>
    <warning id="e3">Message: Знайдено потенційну орфографічну помилку. Offset: 164. Replacement: Уривків, Ривкін, Урив кін</warning>
    <warning id="e3">Message: Знайдено потенційну орфографічну помилку. Offset: 174. Replacement: </warning>
    <warning id="e3">Message: Знайдено потенційну орфографічну помилку. Offset: 239. Replacement: </warning>
    <warning id="e4">Message: Знайдено потенційну орфографічну помилку. Offset: 0. Replacement: Догравальник, Догравальниці, Дограванні, Додавальні, Огрівальні</warning>
    <warning id="e4">Message: Знайдено потенційну орфографічну помилку. Offset: 19. Replacement: Кісілю, Кісі люк</warning>
    <warning id="e4">Message: Знайдено потенційну орфографічну помилку. Offset: 29. Replacement: ГТС, КС, ГЕС, МКС, ГК, ПКС, ІКС, ГІС, ГАС, ГУС, АКС, БКС, ВКС, ГВС, ГРС, ГС, ЦКС, Г КС, ГК С</warning>
    <warning id="e4">Message: Знайдено потенційну орфографічну помилку. Offset: 68. Replacement: </warning>
    <warning id="e4">Message: Знайдено потенційну орфографічну помилку. Offset: 92. Replacement: Рубан, Лучан, Лабан, Лубен, Лудан, Лужан, Лузан, Луман, Лупан, Лущан, Лубам, Лубах</warning>
    <warning id="e4">Message: Знайдено потенційну орфографічну помилку. Offset: 100. Replacement: </warning>
    <warning id="e4">Message: Знайдено потенційну орфографічну помилку. Offset: 128. Replacement: Належний, Нарожний, Набожний, Налобний, Наложений</warning>
    <warning id="e4">Message: Знайдено потенційну орфографічну помилку. Offset: 145. Replacement: Штрик</warning>
    <warning id="e4">Message: Знайдено потенційну орфографічну помилку. Offset: 174. Replacement: </warning>
    <warning id="e4">Message: Знайдено потенційну орфографічну помилку. Offset: 212. Replacement: Мілан, Ілон, Мілош, Мілен, Міло, Мілою, Мілтон, Мілян, Філон, Хілон, Білон, Мелон, Мілин, Пілон, Мі лон, Міл он</warning>
    <warning id="e5">Message: «блокуючі» - помилкове слово, виправлення: що блокує, блокувальний. Offset: 11. Replacement: що блокує, блокувальний</warning>
    <warning id="e5">Message: Знайдено потенційну орфографічну помилку. Offset: 27. Replacement: Валецький, Селецький, Велицький, Венецький</warning>
    <warning id="e5">Message: Знайдено потенційну орфографічну помилку. Offset: 77. Replacement: Зеленяк</warning>
    <warning id="e5">Message: Знайдено потенційну орфографічну помилку. Offset: 110. Replacement: </warning>
    <warning id="e5">Message: Знайдено потенційну орфографічну помилку. Offset: 143. Replacement: </warning>
    <warning id="e5">Message: Знайдено потенційну орфографічну помилку. Offset: 208. Replacement: </warning>
    <warning id="e5">Message: Знайдено потенційну орфографічну помилку. Offset: 274. Replacement: Тода, Тодда, Тоду, Тоду а</warning>
    <warning id="e5">Message: Знайдено потенційну орфографічну помилку. Offset: 282. Replacement: Бензин, Беназір, Бендюзі, Бензі, Бенін, Березін, Бідзін, Бедуїн, Бенді, Бензен, Бензоїн, Бундзі</warning>
    <warning id="e6">Message: Знайдено потенційну орфографічну помилку. Offset: 60. Replacement: </warning>
    <warning id="e6">Message: Потенційна орфографічна помилка Offset: 89. Replacement: </warning>
    <warning id="e6">Message: Знайдено потенційну орфографічну помилку. Offset: 100. Replacement: </warning>
  </warnings>
  <errors/>
</root>
