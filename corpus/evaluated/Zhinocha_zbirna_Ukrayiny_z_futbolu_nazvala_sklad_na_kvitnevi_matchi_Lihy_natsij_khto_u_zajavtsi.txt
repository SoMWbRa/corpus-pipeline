<root>
  <metadata>
    <source>Суспільне Новини | Suspilne Novyny</source>
    <author>Анна Гончарова</author>
    <title>Жіноча збірна України з футболу назвала склад на квітневі матчі Ліги націй: хто у заявці</title>
    <language>uk</language>
    <publication_time>2025-03-26T14:59+02:00</publication_time>
    <reference>https://suspilne.media/sport/979895-zinoca-zbirna-ukraini-z-futbolu-nazvala-sklad-na-kvitnevi-matci-ligi-nacij-hto-u-zaavci/</reference>
  </metadata>
  <document>
    <h>Жіноча збірна України з футболу визначилася зі складом футболісток на квітневі матчі Ліги націй УЄФА у дивізіоні В. Про це повідомили на офіційному сайті Української асоціації футболу.</h>
    <p id="e1">Після двох стартових турів жіночої Ліги націй Україна йде на другому місці у групі B4 після Чехії. У активі збірної дві перемоги: проти Албанії та Хорватії з однаковим рахунком — 2:1. У другому «вікні» міжнародних матчів на підопічних Володимира Пятенка очікують дві грі з лідерками групи — представницями Чехії.</p>
    <h>Що відомо про склад збірної України?</h>
    <ul>
      <li>На квітневі матчі Ліги націй наставник української команди викликав 24 футболістки. Порівняно із підбором футболісток на стартові поєдинки турніру, у складі відбулись чотири зміни.</li>
      <li id="e2">Із заявки «синь-жовтих» вибула захисниця турецького «Фомгета» Яна Деркач. Також поза списком опинилась ще одна легіонерка, півзахисниця словенського «Мура», Яна Малахова, яка провела обидві гри першого «вікна» турніру на лаві запасних.</li>
      <li>Натомість Малахову у заявці замінила Юлія Христюк, яка виступає за американську команду «Олд Домініон». Христюк повернулась до заявки національної команди вперше з 2022 року. Востаннє українка виходила на поле за збірну у червні 2022-го в матчі проти Шотландії, а у грі проти Угорщини Юлія залишилась на лаві запасних.</li>
      <li id="e3">Також Пятенко викликав ще одну гравчиню для підсилення лінії атаки — нападницю Єлизавету Молодюк, яка грає у складі «Металіста 1925». На рахунку футболістки шість поєдинків за збірну, останній — у жовтні 2024-го у грі проти Туреччини в плейоф відбору на жіноче Євро.</li>
    </ul>
    <h>Склад жіночої збірної України</h>
    <ul>
      <li id="e4">Воротарки: Катерина Самсон («Ворскла»), Дарʼя Келюшик («Колос»), Дарина Бондарчук («Металіст 1925»).</li>
      <li id="e5">Захисниці: Катерина Корсун, Яна Котик, Ірина Подольська, Марина Шайнюк (усі — «Ворскла»), Дарʼя Апанащенко, Ольга Басанська (обидві — «Металіст 1925»), Любов Шматко, («Фомгет», Туреччина).</li>
      <li id="e6">Півзахисниці: Вероніка Андрухів, Даяна Семків (обидві — «Колос»), Яна Калініна («Ворскла»), Таміла Хімич, Вікторія Гірин, Юлія Шевчук, Натія Панцулая, Анна Петрик (усі — «Металіст 1925»), Ніколь Козлова («Глазго Сіті», Шотландія), Юлія Христюк («Олд Домініон», США).</li>
      <li id="e7">Нападниці: Роксолана Кравчук («Ворскла»), Єлизавета Молодюк («Металіст 1925» Харків), Ольга Овдійчук («Фомгет», Туреччина), Інна Глущенко («Лілль», Франція).</li>
    </ul>
    <h>Коли відбудуться матчі збірної України?</h>
    <ul>
      <li>Пʼятниця, 4 квітня. 19:00. Україна — Чехія</li>
      <li>Вівторок, 8 квітня. 18:30. Чехія — Україна</li>
    </ul>
    <p id="e8">Номінально домашній матч «синьо-жовті» проведуть у польському Польковіце.</p>
    <p>Для того, щоб підвищитися у класі, «синьо-жовті» мають або стати переможницями групи, або ж виграти плейоф проти третьої команди з дивізіону А (у разі фінішу на другому місці).</p>
  </document>
  <warnings>
    <warning id="e1">Message: Знайдено потенційну орфографічну помилку. Offset: 246. Replacement: Патенка</warning>
    <warning id="e1">Message: Потенційна помилка: числівник не узгоджений з іменником: "дві" вимагає: [мн.: називний], а далі йде "грі": [ж.р.: давальний, місцевий]. Можливо, пропущено прийменник на/в/у...? Offset: 263. Replacement: дві гри, дві ігри</warning>
    <warning id="e2">Message: Знайдено потенційну орфографічну помилку. Offset: 11. Replacement: синьо-жовтих</warning>
    <warning id="e2">Message: Знайдено потенційну орфографічну помилку. Offset: 53. Replacement: Комета, Фогта, Лонгета, Фугета</warning>
    <warning id="e3">Message: Знайдено потенційну орфографічну помилку. Offset: 6. Replacement: Патенко</warning>
    <warning id="e3">Message: Знайдено потенційну орфографічну помилку. Offset: 89. Replacement: Молодик, Голодюк, Колодюк, Холодюк, Молодок</warning>
    <warning id="e4">Message: Знайдено потенційну орфографічну помилку. Offset: 46. Replacement: Ключик, Пелюшки, Пелюшок, Келишок, Калюсик, Клюшник, Мелюшки, Мелюшок, Капелюшик, Келишки, Келішки, Келішок, Кулешик</warning>
    <warning id="e5">Message: Знайдено потенційну орфографічну помилку. Offset: 64. Replacement: Шпинюк</warning>
    <warning id="e5">Message: Знайдено потенційну орфографічну помилку. Offset: 96. Replacement: Апанасенко, Опанащенко</warning>
    <warning id="e5">Message: Знайдено потенційну орфографічну помилку. Offset: 168. Replacement: Омлет, Комет, Фогт, Лонгет, Фосген, Фугет</warning>
    <warning id="e6">Message: Знайдено потенційну орфографічну помилку. Offset: 99. Replacement: Химич, Хомич, Хіміч</warning>
    <warning id="e6">Message: Знайдено потенційну орфографічну помилку. Offset: 115. Replacement: Ірин, Вірин, Герин, Горин, Гурин, Гішин, Кірин, Егірин</warning>
    <warning id="e6">Message: Знайдено потенційну орфографічну помилку. Offset: 135. Replacement: Надія, Нація, Латія, Матія, Наті, Хатія, Натік, Натіш, Шатія, Наті я</warning>
    <warning id="e6">Message: Знайдено потенційну орфографічну помилку. Offset: 141. Replacement: Пацула</warning>
    <warning id="e7">Message: Знайдено потенційну орфографічну помилку. Offset: 52. Replacement: Молодик, Голодюк, Колодюк, Холодюк, Молодок</warning>
    <warning id="e7">Message: Знайдено потенційну орфографічну помилку. Offset: 103. Replacement: Омлет, Комет, Фогт, Лонгет, Фосген, Фугет</warning>
    <warning id="e8">Message: Знайдено потенційну орфографічну помилку. Offset: 62. Replacement: Польовице</warning>
  </warnings>
  <errors/>
</root>
