<root>
  <metadata>
    <source>Суспільне Новини | Suspilne Novyny</source>
    <author id="e2">Олександра Папіна</author>
    <title>Подарунки, компенсації за житло, зарплати у мільйон гривень: що задекларували керівники поліції Донеччини та Луганщини</title>
    <language>uk</language>
    <publication_time>2025-03-26T19:49+02:00</publication_time>
    <reference>https://suspilne.media/donbas/978901-podarunki-kompensacii-za-zitlo-zarplati-u-miljon-griven-so-zadeklaruvali-kerivniki-policii-doneccini-ta-lugansini/</reference>
  </metadata>
  <document>
    <h>Керівники управлінь поліції Донецької та Луганської областей та їхні заступники, чиї декларації відкриті, вже прозвітували про отримані доходи у 2024 році. У своїх деклараціях, окрім зарплат, вони вказували компенсації від держави за зруйноване житло, грошові субсидії, соціальні виплати та подарунки.</h>
    <h id="e3">Скільки вони заробили впродовж року, які заощадження мали та яким майном володіють — читайте у матеріалі Суспільне Донбас.</h>
    <p id="e4">Серед керівництва поліції Донецької області у відкритому доступі — декларація Сергія Беседи, якій обіймає посаду заступника начальника ГНУП в Донецькій області — начальника слідчого управління.</p>
    <p>Декларації начальника поліції Руслана Осипенка та ще трьох його заступників Романа Ткаченка, Ярослава Меженного й Олексія Шевченка — закриті.</p>
    <h id="e5">Сергій Беседа — заступник начальника, начальник слідчого управління ГНУП в Донецькій області.</h>
    <p>Свою декларацію за 2024 рік Беседа подав 12 березня. Минулого року правоохоронець отримав грошову компенсацію за пошкоджене чи знищене майно, за яку придбав квартиру у Києві.</p>
    <h>Доходи родини, які задекларував Беседа у 2024 році:</h>
    <ul>
      <li id="e6">зарплата Беседи — 1 032 268 гривень;</li>
      <li id="e7">соціальна допомога — 1000 гривень;</li>
      <li id="e8">соціальні виплати — 4000 гривень;</li>
      <li id="e9">банківські бонуси — 463 гривень та банківські відсотки — 10 922 гривень;</li>
      <li id="e10">компенсація за пошкоджене чи знищене майно — 1 658 960 гривень;</li>
      <li id="e11">зарплата дружини у Східному офісі Держаудитслужби в Донецькій області — 209 948 гривень;</li>
      <li id="e12">пенсія дружини — 85 202 гривень;</li>
      <li id="e13">продаж нерухомого майна дружини — 725 460 та 2 279 709 гривень;</li>
      <li id="e14">продаж рухомого майна дружини — 1 000 000 гривень;</li>
      <li id="e15">благодійна допомога дружині — 1570 гривень.</li>
    </ul>
    <h>Нерухомість, якою володіє Беседа:</h>
    <ul>
      <li id="e16">земельна ділянка площею 800 квадратних метрів у Донецьку;</li>
      <li id="e17">частка у 5% нежитлового приміщення 37 квадратних метрів в Донецьку;</li>
      <li id="e18">недобудований будинок площею 462,90 квадратного метра у Донецьку;</li>
      <li id="e19">земельні ділянки площею 0,34 та 2,43 га у Волноваському районі;</li>
      <li id="e20">квартира у Києві площею 68 квадратних метри, яку придбали у жовтні 2024 року за 1 658 960 гривень.</li>
    </ul>
    <p>Також Беседа орендує з лютого 2024 року квартиру у Дніпрі.</p>
    <h>Нерухомість дружини Беседи:</h>
    <ul>
      <li id="e21">земельна ділянка площею 0,12 га у Сартанській громаді;</li>
      <li id="e22">житловий будинок площею 102,1 квадратних метри у Маріуполі;</li>
      <li id="e23">квартира площею 48,8 квадратних метри у Маріуполі;</li>
      <li id="e24">квартира у Харкові площею 41,8 квадратних метри у Харкові, яку придбали у лютому 2022 року;</li>
      <li id="e25">квартира у Камʼянці на Черкащині площею 73 квадратних метрів, яку придбали у жовтні 2022 року.</li>
    </ul>
    <p>Дружина Беседи Наталя володіє автівкою Hyundai Getz (2005 року випуску). А сам Беседа має право користування Lexus RX350, який належить його колишній дружині Ірині Беседі.</p>
    <p>Також родина має грошові заощадження як готівкою, так і на банківських рахунках. Сергій Беседа зберігає готівкою 400 000 гривень, а на рахунках — 160 000 гривень. Його дружина має 4 005 169 гривень готівкою, а на банківських рахунках — 11 888 доларів та понад 673 тисячі гривень.</p>
    <h>Руслан Сербин — начальник Головного управління національної поліції Луганщини</h>
    <p>На цю посаду Сербина призначили у вересні 2024 року. До того він працював проректором та виконував обовʼязки ректора Львівського державного університету внутрішніх справ, а перед тим працював заступником начальника ГУНП в Донецькій області.</p>
    <p>Декларацію за 2024 рік Сербин подав 15 березня. У ній він вказав, що користується автівкою та разом з дружиною Наталією проживає у будинку, які належать Тетяні Сербин.</p>
    <h>Нерухоме майно родини:</h>
    <ul>
      <li id="e26">земельна ділянка на Київщині площею 1575 квадратних метрів;</li>
      <li id="e27">квартира у Києві площею 51,7 квадратних метри спільна власність з дружиною Наталією;</li>
      <li id="e28">квартира в Києві площею 46,2 квадратного метра;</li>
      <li id="e29">право проживання у житловий будинок у Вишневому під Києвом площею 376,9 квадратних метрів, який належить Тетяні Сербин;</li>
      <li id="e30">гараж у Києві площею 41,1 квадратного метра та паркувальне місце.</li>
    </ul>
    <p>Дружина Сербина володіє автівкою Audi Q8 (2023 року випуску). А сам Сербин має право користування Audi Q7 (2020 року випуску), яка також належить Тетяні Сербин.</p>
    <h>Доходи Сербина за 2024 рік:</h>
    <ul>
      <li id="e31">зарплата від Національної академії внутрішніх справ — 57 624 гривень;</li>
      <li id="e32">виплати військовослужбовцям від Національної академії внутрішніх справ — 374 768 гривень;</li>
      <li id="e33">зарплата від тренінгового центру прокурорів — 727 926 гривень;</li>
      <li id="e34">виплати військовослужбовцям від ГНУП в Донецькій області — 370 062 та 968 гривень;</li>
      <li id="e35">виплати військовослужбовцям від Львівського університету внутрішніх справ — 115 055 гривень;</li>
      <li id="e36">виплати військовослужбовцям від ГНУП в Луганській області — 409 509 гривень.</li>
    </ul>
    <p>Дружина Сербина готівкою зберігає 28 000 доларів, а на банківських рахунках має 8317 гривень. Сам Сербин зберігає гроші лише готівкою — 1 500 000 гривень. Два його сини також на банківських рахунках мають 17612 та 4341 гривня.</p>
    <h id="e37">Віталій Тарасов — заступник начальника ГНУП в Луганській області, начальник кримінальної поліції</h>
    <p>Тарасов декларацію за 2024 рік подав 11 березня. Згідно з нею, правоохоронець проживає у Харкові, а зареєстрований на Луганщині.</p>
    <p id="e38">Серед нерухомості, якою володіє родина Тарасових, — квартира площею 44,50 квадратних метри в окупованому Луганську та земельна ділянка площею 0,2 га у Сватівському районі.</p>
    <p>У жовтні 2024 року родина Тарасових придбала квартиру у селі Лиманка на Одещині площею 64,2 квадратного метра за 3 018 655 гривень. Ці гроші Тарасов отримав як компенсацію за житло для ВПО, які захищали суверенітет та незалежність України.</p>
    <p id="e39">Тарасов також має право користування квартирою у Харкові площею 61,5 квадратних метри та з родиною орендує квартиру в Дніпрі.</p>
    <h>Доходи Тарасова:</h>
    <ul>
      <li id="e40">зарплата Тарасова — 976 560 гривень;</li>
      <li id="e41">соціальні виплати — 1000 гривень;</li>
      <li id="e42">компенсація за оренду житла — 27 252 гривень;</li>
      <li id="e43">грошова компенсація за належні для отримання жилі приміщення для ВПО, які захищали незалежність, суверенітет та територіальну цілісність України — 3 018 655 гривень.</li>
    </ul>
    <p>Серед заощаджень Тарасова — 30 000 доларів готівкою та 19 942 гривень на банківському рахунку.</p>
    <h id="e44">Сергій Скребець — заступник начальника ГНУП в Луганській області, начальник слідчого управління</h>
    <p>Декларацію за минулий рік Скребець подав 7 березня. Згідно з нею, правоохоронець проживає у Сумах.</p>
    <p id="e45">У спільній власності родина Скребців має квартиру у Сумах площею 66,58 квадратного метра, а також орендує квартиру у Дніпрі.</p>
    <h>Доходи Сергія Скребця за 2024 рік:</h>
    <ul>
      <li id="e46">соціальні виплати — 1000 гривень;</li>
      <li id="e47">соціальні виплати від Департаменту соцзахисту населення Сумської міської ради — 23 352 гривень;</li>
      <li id="e48">банківські виплати за програмою Сashback — 924 гривні;</li>
      <li id="e49">заробітна плата — 1 002 873 гривень;</li>
      <li id="e50">подарунок у негрошовій формі — 410 000 гривень від Олександр Скребця.</li>
    </ul>
    <p>Дружина правоохоронця Олена Скребець також працює в поліції Луганщини. У 2024 році вона отримала 628 707 гривень зарплати.</p>
    <p>У грудні 2024 року Скребець придбав автівку Kia Sorento (2010 року випуску) за 410 тисяч гривень.</p>
    <p>Готівкою подружжя у 2024 році зберігало 4000 доларів та 5500 євро. А на банківських рахунках Сергій Скребець мав 20 017 гривень, а його дружина — 148 433 гривень.</p>
    <p id="e51">Сергій Скребець у березні 2024 року позичив 1 552 745 гривень. Кому поліцейський позичив ці кошти у декларації не вказано.</p>
    <h id="e52">Ігор Масюк — заступник начальника ГНУП в Луганській області</h>
    <p id="e53">Масюк задекларував свої доходи за 2024 рік 25 лютого. Згідно з декларацією, поліцейський має нерухомість на тимчасово окупованій території Луганщини та квартиру в Івано-Франківську.</p>
    <h>Нерухомість родини:</h>
    <ul>
      <li id="e54">житловий будинок площею 25,6 квадратного метра в Алчевській громаді;</li>
      <li id="e55">службова квартира площею 56,1 квадратного метра у Сіверськодонецьку;</li>
      <li id="e56">житловий будинок площею 46,7 квадратного метра та земельна ділянка 20,95 квадратних метра, які належать дружині Масюка Тетяні, у Сіверськодонецькій громаді;</li>
      <li id="e57">земельна ділянка у 10 квадратних метрів на Харківщині;</li>
      <li id="e58">квартира в Івано-Франківську площею 71,8 квадратного метра, яку Масюк придбав у січні 2023 року за 1 553 400 гривень.</li>
    </ul>
    <p>Ігор Масюк має три автівки Peugeot J5 (1995 року випуску), Volkswagen Bora (2000 року випуску) та Volvo XC70 (2006 року випуску).</p>
    <h>Доходи Масюка та його дружини:</h>
    <ul>
      <li id="e59">зарплата — 902 080 гривень;</li>
      <li id="e60">грошова субсидія — 15 518 гривень;</li>
      <li id="e1, e61">соціальні виплати — 1000 гривень»</li>
      <li id="e62">зарплата дружини — 68 870 гривень;</li>
      <li id="e63">соціальні виплати від Центру зайнятості Івано-Франківська дружині — 14 561 гривня;</li>
      <li id="e64">соціальні виплати від департаменту соцполітики Івано-Франківської міської ради дружині — 10 000 гривень;</li>
      <li id="e65">дохід від відчуження рухомого майна, яке належало дружині, — 426 700 гривень.</li>
    </ul>
    <p>На банківських рахунках Тетяни Масюк — 3474 гривні. Ігор Масюк на банківських рахунках має 68 877 гривень, а також 900 000 гривень готівкою.</p>
    <h id="e66">Дмитро Отставних — заступник начальника ГНУП в Луганській області</h>
    <p id="e67">Отставних подав свою декларацію за 2024 рік 1 березня. Згідно з декларацією, у поліцейського є земельні ділянки у Бахмутському районі та на Сумщині.</p>
    <p id="e68">Нерухомість, якою володіє Отставних та його дружина:</p>
    <ul>
      <li id="e69">земельна ділянка в Бахмутському районі площею 12,02 га та 0,78 га;</li>
      <li id="e70">земельна ділянка на Сумщині площею 0,1157 га та 2 га;</li>
      <li id="e71">квартира у спільній власності у Балаклії площею 48 квадратних метри</li>
      <li id="e72">будинок у Сумській області площею 144,5 квадратного метра, який належить дружині</li>
      <li id="e73">земельна ділянка в Сумській області площею 220 квадратних метрів належить дружині</li>
    </ul>
    <p id="e74">З березня 2022 року Отставних орендує квартиру в Дніпрі</p>
    <p id="e75">У квітні минулого року Отставних придбав автівку ЗАЗ Sens (2013 року випуску) за 60 тисяч гривень. Також він має правр користування Toyota RAV4 Hybrid (2023 року випуску), яку придбала його дружина у грудні 2023 року за 1 831 548 гривень у кредит.</p>
    <h id="e76">Доходи Дмитра Отставних:</h>
    <ul>
      <li id="e77">зарплата Отставних — 987 834 гривень;</li>
      <li id="e78">соціальні виплати — 10 00 гривень;</li>
      <li id="e79">житлова субсидія — 16 270;</li>
    </ul>
    <p id="e80">Дружина Отставних Юлія Слабунова, згідно з декларацією, працює у прокуратурі Сумської області. За рік вона отримала 1 500 067 гривень зарплати, тисячу гривень матеріальної допомоги, 773 660 пенсії та 38 500, які перерахував її колишній чоловік для сина.</p>
    <p id="e81">Дмитро Отсавних зберігає 31 000 доларів готівкою та понад 5000 гривень у банку. Його дружина має 60 000 доларів заощаджень готівкою та 1000 доларів й 120 423 гривень у банку. Також на банківському рахунку вона має 8 144 гривень, якими спільно володіє з сином.</p>
    <h>Читайте всі новини Донбасу в Telegram, WhatsApp, Facebook, YouTube, TikTok, Instagram</h>
  </document>
  <warnings>
    <warning id="e1">The number of open and close quotation marks is not equal!</warning>
    <warning id="e2">Message: Знайдено потенційну орфографічну помилку. Offset: 11. Replacement: Паніна, Лапіна, Папена, Пипіна, Піпіна, Папіла, Па піна, Папі на</warning>
    <warning id="e3">Message: Потенційна помилка: прикметник не узгоджений з іменником: "Суспільне": [с.р.: називний, знахідний] і "Донбас": [ч.р.: називний, знахідний] Offset: 105. Replacement: суспільний Донбас</warning>
    <warning id="e4">Message: Знайдено потенційну орфографічну помилку. Offset: 135. Replacement: ГРУП, ГУНП, ГНУВ, ГНП, ГНАП, ГНИП, ГНУ, ГНУС, ГУП</warning>
    <warning id="e5">Message: Знайдено потенційну орфографічну помилку. Offset: 68. Replacement: ГРУП, ГУНП, ГНУВ, ГНП, ГНАП, ГНИП, ГНУ, ГНУС, ГУП</warning>
    <warning id="e6">Message: Це речення не починається з великої літери. Offset: 0. Replacement: Зарплата</warning>
    <warning id="e7">Message: Це речення не починається з великої літери. Offset: 0. Replacement: Соціальна</warning>
    <warning id="e8">Message: Це речення не починається з великої літери. Offset: 0. Replacement: Соціальні</warning>
    <warning id="e9">Message: Це речення не починається з великої літери. Offset: 0. Replacement: Банківські</warning>
    <warning id="e10">Message: Це речення не починається з великої літери. Offset: 0. Replacement: Компенсація</warning>
    <warning id="e11">Message: Це речення не починається з великої літери. Offset: 0. Replacement: Зарплата</warning>
    <warning id="e12">Message: Це речення не починається з великої літери. Offset: 0. Replacement: Пенсія</warning>
    <warning id="e13">Message: Це речення не починається з великої літери. Offset: 0. Replacement: Продаж</warning>
    <warning id="e14">Message: Це речення не починається з великої літери. Offset: 0. Replacement: Продаж</warning>
    <warning id="e15">Message: Це речення не починається з великої літери. Offset: 0. Replacement: Благодійна</warning>
    <warning id="e16">Message: Це речення не починається з великої літери. Offset: 0. Replacement: Земельна</warning>
    <warning id="e17">Message: Це речення не починається з великої літери. Offset: 0. Replacement: Частка</warning>
    <warning id="e18">Message: Це речення не починається з великої літери. Offset: 0. Replacement: Недобудований</warning>
    <warning id="e19">Message: Це речення не починається з великої літери. Offset: 0. Replacement: Земельні</warning>
    <warning id="e20">Message: Це речення не починається з великої літери. Offset: 0. Replacement: Квартира</warning>
    <warning id="e20">Message: Потенційна помилка: прикметник не узгоджений з іменником: "квадратних": [мн.: родовий, знахідний (іст.), місцевий] і "метри": [мн.: називний, знахідний] Offset: 27. Replacement: квадратних метрів, квадратних метрах, квадратні метри</warning>
    <warning id="e21">Message: Це речення не починається з великої літери. Offset: 0. Replacement: Земельна</warning>
    <warning id="e21">Message: Знайдено потенційну орфографічну помилку. Offset: 34. Replacement: Саранській, Спартанській, Сар танській</warning>
    <warning id="e22">Message: Це речення не починається з великої літери. Offset: 0. Replacement: Житловий</warning>
    <warning id="e22">Message: Потенційна помилка: прикметник не узгоджений з іменником: "квадратних": [мн.: родовий, знахідний (іст.)] і "метри": [мн.: називний, знахідний] Offset: 30. Replacement: квадратних метрів, квадратні метри</warning>
    <warning id="e23">Message: Це речення не починається з великої літери. Offset: 0. Replacement: Квартира</warning>
    <warning id="e23">Message: Потенційна помилка: прикметник не узгоджений з іменником: "квадратних": [мн.: родовий, знахідний (іст.)] і "метри": [мн.: називний, знахідний] Offset: 21. Replacement: квадратних метрів, квадратні метри</warning>
    <warning id="e24">Message: Це речення не починається з великої літери. Offset: 0. Replacement: Квартира</warning>
    <warning id="e24">Message: Потенційна помилка: прикметник не узгоджений з іменником: "квадратних": [мн.: родовий, знахідний (іст.), місцевий] і "метри": [мн.: називний, знахідний] Offset: 31. Replacement: квадратних метрів, квадратних метрах, квадратні метри</warning>
    <warning id="e25">Message: Це речення не починається з великої літери. Offset: 0. Replacement: Квартира</warning>
    <warning id="e26">Message: Це речення не починається з великої літери. Offset: 0. Replacement: Земельна</warning>
    <warning id="e27">Message: Це речення не починається з великої літери. Offset: 0. Replacement: Квартира</warning>
    <warning id="e27">Message: Потенційна помилка: прикметник не узгоджений з іменником: "квадратних": [мн.: родовий, знахідний (іст.), місцевий] і "метри": [мн.: називний, знахідний] Offset: 29. Replacement: квадратних метрів, квадратних метрах, квадратні метри</warning>
    <warning id="e28">Message: Це речення не починається з великої літери. Offset: 0. Replacement: Квартира</warning>
    <warning id="e29">Message: Це речення не починається з великої літери. Offset: 0. Replacement: Право</warning>
    <warning id="e29">Message: Потенційна помилка: числівник не узгоджений з іменником: "376,9" вимагає: [ч.р.: родовий, ж.р.: родовий, с.р.: родовий], а далі йде "квадратних": [мн.: родовий, знахідний, місцевий] Offset: 66. Replacement: 376,9 квадратного, 376,9 квадратної</warning>
    <warning id="e30">Message: Це речення не починається з великої літери. Offset: 0. Replacement: Гараж</warning>
    <warning id="e31">Message: Це речення не починається з великої літери. Offset: 0. Replacement: Зарплата</warning>
    <warning id="e32">Message: Це речення не починається з великої літери. Offset: 0. Replacement: Виплати</warning>
    <warning id="e33">Message: Це речення не починається з великої літери. Offset: 0. Replacement: Зарплата</warning>
    <warning id="e34">Message: Це речення не починається з великої літери. Offset: 0. Replacement: Виплати</warning>
    <warning id="e34">Message: Знайдено потенційну орфографічну помилку. Offset: 32. Replacement: ГРУП, ГУНП, ГНУВ, ГНП, ГНАП, ГНИП, ГНУ, ГНУС, ГУП</warning>
    <warning id="e35">Message: Це речення не починається з великої літери. Offset: 0. Replacement: Виплати</warning>
    <warning id="e36">Message: Це речення не починається з великої літери. Offset: 0. Replacement: Виплати</warning>
    <warning id="e36">Message: Знайдено потенційну орфографічну помилку. Offset: 32. Replacement: ГРУП, ГУНП, ГНУВ, ГНП, ГНАП, ГНИП, ГНУ, ГНУС, ГУП</warning>
    <warning id="e37">Message: Знайдено потенційну орфографічну помилку. Offset: 39. Replacement: ГРУП, ГУНП, ГНУВ, ГНП, ГНАП, ГНИП, ГНУ, ГНУС, ГУП</warning>
    <warning id="e38">Message: Потенційна помилка: прикметник не узгоджений з іменником: "квадратних": [мн.: родовий, знахідний (іст.)] і "метри": [мн.: називний, знахідний] Offset: 74. Replacement: квадратних метрів, квадратні метри</warning>
    <warning id="e39">Message: Потенційна помилка: прикметник не узгоджений з іменником: "квадратних": [мн.: родовий, знахідний (іст.), місцевий] і "метри": [мн.: називний, знахідний] Offset: 69. Replacement: квадратних метрів, квадратних метрах, квадратні метри</warning>
    <warning id="e40">Message: Це речення не починається з великої літери. Offset: 0. Replacement: Зарплата</warning>
    <warning id="e41">Message: Це речення не починається з великої літери. Offset: 0. Replacement: Соціальні</warning>
    <warning id="e42">Message: Це речення не починається з великої літери. Offset: 0. Replacement: Компенсація</warning>
    <warning id="e43">Message: Це речення не починається з великої літери. Offset: 0. Replacement: Грошова</warning>
    <warning id="e44">Message: Знайдено потенційну орфографічну помилку. Offset: 39. Replacement: ГРУП, ГУНП, ГНУВ, ГНП, ГНАП, ГНИП, ГНУ, ГНУС, ГУП</warning>
    <warning id="e45">Message: Знайдено потенційну орфографічну помилку. Offset: 28. Replacement: Скребці, Скребків, Скребці в</warning>
    <warning id="e46">Message: Це речення не починається з великої літери. Offset: 0. Replacement: Соціальні</warning>
    <warning id="e47">Message: Це речення не починається з великої літери. Offset: 0. Replacement: Соціальні</warning>
    <warning id="e48">Message: Це речення не починається з великої літери. Offset: 0. Replacement: Банківські</warning>
    <warning id="e48">Message: Вжито кириличні літери замість латинських Offset: 32. Replacement: Cashback</warning>
    <warning id="e49">Message: Це речення не починається з великої літери. Offset: 0. Replacement: Заробітна</warning>
    <warning id="e50">Message: Це речення не починається з великої літери. Offset: 0. Replacement: Подарунок</warning>
    <warning id="e50">Message: Прийменник «від» вимагає іншого відмінка: родовий, а знайдено: називний Offset: 51. Replacement: Олександра</warning>
    <warning id="e51">Message: «поліцейський» - помилкове слово, виправлення: поліційний, поліціянт, поліцай. Offset: 68. Replacement: поліційний, поліціянт, поліцай</warning>
    <warning id="e52">Message: Знайдено потенційну орфографічну помилку. Offset: 34. Replacement: ГРУП, ГУНП, ГНУВ, ГНП, ГНАП, ГНИП, ГНУ, ГНУС, ГУП</warning>
    <warning id="e53">Message: «поліцейський» - помилкове слово, виправлення: поліційний, поліціянт, поліцай. Offset: 76. Replacement: поліційний, поліціянт, поліцай</warning>
    <warning id="e54">Message: Це речення не починається з великої літери. Offset: 0. Replacement: Житловий</warning>
    <warning id="e55">Message: Це речення не починається з великої літери. Offset: 0. Replacement: Службова</warning>
    <warning id="e56">Message: Це речення не починається з великої літери. Offset: 0. Replacement: Житловий</warning>
    <warning id="e56">Message: Потенційна помилка: числівник не узгоджений з іменником: "20,95" вимагає: [ч.р.: родовий, ж.р.: родовий, с.р.: родовий], а далі йде "квадратних": [мн.: родовий, знахідний] Offset: 67. Replacement: 20,95 квадратного, 20,95 квадратної</warning>
    <warning id="e57">Message: Це речення не починається з великої літери. Offset: 0. Replacement: Земельна</warning>
    <warning id="e58">Message: Це речення не починається з великої літери. Offset: 0. Replacement: Квартира</warning>
    <warning id="e59">Message: Це речення не починається з великої літери. Offset: 0. Replacement: Зарплата</warning>
    <warning id="e60">Message: Це речення не починається з великої літери. Offset: 0. Replacement: Грошова</warning>
    <warning id="e61">Message: Це речення не починається з великої літери. Offset: 0. Replacement: Соціальні</warning>
    <warning id="e62">Message: Це речення не починається з великої літери. Offset: 0. Replacement: Зарплата</warning>
    <warning id="e63">Message: Це речення не починається з великої літери. Offset: 0. Replacement: Соціальні</warning>
    <warning id="e64">Message: Це речення не починається з великої літери. Offset: 0. Replacement: Соціальні</warning>
    <warning id="e65">Message: Це речення не починається з великої літери. Offset: 0. Replacement: Дохід</warning>
    <warning id="e66">Message: Знайдено потенційну орфографічну помилку. Offset: 7. Replacement: От ставних</warning>
    <warning id="e66">Message: Знайдено потенційну орфографічну помилку. Offset: 40. Replacement: ГРУП, ГУНП, ГНУВ, ГНП, ГНАП, ГНИП, ГНУ, ГНУС, ГУП</warning>
    <warning id="e67">Message: Знайдено потенційну орфографічну помилку. Offset: 0. Replacement: От ставних</warning>
    <warning id="e67">Message: «поліцейського» - помилкове слово, виправлення: поліційний, поліціянт, поліцай. Offset: 79. Replacement: поліційний, поліціянт, поліцай</warning>
    <warning id="e68">Message: Знайдено потенційну орфографічну помилку. Offset: 26. Replacement: От ставних</warning>
    <warning id="e69">Message: Це речення не починається з великої літери. Offset: 0. Replacement: Земельна</warning>
    <warning id="e70">Message: Це речення не починається з великої літери. Offset: 0. Replacement: Земельна</warning>
    <warning id="e71">Message: Це речення не починається з великої літери. Offset: 0. Replacement: Квартира</warning>
    <warning id="e71">Message: Потенційна помилка: прикметник не узгоджений з іменником: "квадратних": [мн.: родовий, знахідний (іст.), місцевий] і "метри": [мн.: називний, знахідний] Offset: 51. Replacement: квадратних метрів, квадратних метрах, квадратні метри</warning>
    <warning id="e72">Message: Це речення не починається з великої літери. Offset: 0. Replacement: Будинок</warning>
    <warning id="e73">Message: Це речення не починається з великої літери. Offset: 0. Replacement: Земельна</warning>
    <warning id="e74">Message: Знайдено потенційну орфографічну помилку. Offset: 20. Replacement: От ставних</warning>
    <warning id="e75">Message: Знайдено потенційну орфографічну помилку. Offset: 23. Replacement: От ставних</warning>
    <warning id="e75">Message: Знайдено потенційну орфографічну помилку. Offset: 113. Replacement: права, прав, право, праві, праву, праве, правд, правш</warning>
    <warning id="e76">Message: Знайдено потенційну орфографічну помилку. Offset: 14. Replacement: От ставних</warning>
    <warning id="e77">Message: Це речення не починається з великої літери. Offset: 0. Replacement: Зарплата</warning>
    <warning id="e77">Message: Знайдено потенційну орфографічну помилку. Offset: 9. Replacement: От ставних</warning>
    <warning id="e78">Message: Це речення не починається з великої літери. Offset: 0. Replacement: Соціальні</warning>
    <warning id="e79">Message: Це речення не починається з великої літери. Offset: 0. Replacement: Житлова</warning>
    <warning id="e80">Message: Знайдено потенційну орфографічну помилку. Offset: 8. Replacement: От ставних</warning>
    <warning id="e80">Message: Знайдено потенційну орфографічну помилку. Offset: 23. Replacement: Слабу нова</warning>
    <warning id="e81">Message: Знайдено потенційну орфографічну помилку. Offset: 7. Replacement: Отавних</warning>
  </warnings>
  <errors/>
</root>
