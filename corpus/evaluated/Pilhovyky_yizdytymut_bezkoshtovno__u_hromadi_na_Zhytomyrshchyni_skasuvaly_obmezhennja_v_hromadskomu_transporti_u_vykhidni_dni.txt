<root>
  <metadata>
    <source>Суспільне Новини | Suspilne Novyny</source>
    <author>Олена Слободенюк</author>
    <title id="e1">Пільговики їздитимуть безкоштовно — у громаді на Житомирщині скасували обмеження в громадському транспорті у вихідні дні</title>
    <language>uk</language>
    <publication_time>2025-03-26T13:13+02:00</publication_time>
    <reference>https://suspilne.media/zhytomyr/979689-pilgoviki-izditimut-bezkostovno-u-gromadi-na-zitomirsini-skasuvali-obmezenna-v-gromadskomu-transporti-u-vihidni-dni/</reference>
  </metadata>
  <document>
    <h id="e2">Громадяни пільгових категорій зможуть безкоштовно користуватися громадським транспортом у Звягельській громаді не лише в робочі, а й у вихідні та святкові дні. 25 березня 2025 року на сесії Звягельської міської ради депутати проголосували за скасування раніше встановлених обмежень на безкоштовний проїзд у громадському транспорті.</h>
    <p>Інформацію про це опублікувала на своєму сайті Звягельська міська рада.</p>
    <p id="e3">У повідомленні сказано, що прийняттю рішення передувала зустріч з родинами загиблих Героїв, які звернулися з проханням скасувати обмеження на безкоштовний проїзд у вихідні та святкові дні.</p>
    <p id="e4">Також журналісти Суспільного знайшли на сайті Єдиної системи місцевих петицій петицію, зареєстровану 12 лютого 2025 року Ігорем Саксіним про відміну рішення сесії Звягельської міської ради про обмеження проїзду пільговиків. Станом на 26 березня петиція набрала 30 із 200 необхідних голосів.</p>
    <p id="e5">У коментарі Суспільному заступниця Звягельського міського голови Ірина Гудзь сказала, що спочатку мова йшла про скасування обмежень на проїзд у вихідні та святкові дні лише для родин загиблих воїнів, а також для діючих військових. Втім, під час обговорень у міській раді вирішили зняти ці обмеження для усіх категорій пільговиків, які наразі мають безкоштовний проїзд у робочі дні.</p>
    <q id="e6">«Це обмеження в нас діяло і до початку повномасштабної війни — рахуючи економіку, ми розуміли, що в нас не вистачає грошей, щоб його зняти. Втім, доведеться шукати і заробляти якось ці гроші, бо для нас важливо врахувати інтереси і військових, і родин загиблих, й інших громадян, а також інтереси перевізників — важливо, щоб і вони лишалися на наших перевезеннях. Тому ми дійшли компромісу, що будемо частково компенсувати з міського бюджету перевізникам витрати на перевезення пільговиків також і у вихідні та святкові дні», — сказала Ірина Гудзь.</q>
    <p>За словами чиновниці, орієнтовна сума для компенсації складатиме в межах семи мільйонів гривень на рік, втім, ця сума незабаром може зрости.</p>
    <q id="e7">«Минулоріч ми компенсували перевізникам за пільговий проїзд 5 з половиною мільйонів гривень на рік, цьогоріч у звʼязку зі зняттям обмежень на безкоштовний проїзд у вихідні та святкові дні ця сума становитиме близько семи мільйонів гривень. Втім, треба враховувати, що в нас зараз буде підвищення тарифу до 15 гривень за поїздку, що, у свою чергу, вплине на збільшення суми компенсації. Але договір із перевізниками у нас укладений таким чином, що ми виплачуємо цю компенсацію за наявності коштів. У нас в місті всі перевезення приватні, маємо лише двох перевізників, які возять людей на автобусах загального користування», — говорить Ірина Гудзь.</q>
    <p id="e8">На питання журналістів Суспільного щодо обліку пільговиків, які користуються послугами безкоштовного проїзду у громаді, заступниця Звягельського міського голови відповіла, що наразі в місті працюють над діджиталізацією цього процесу.</p>
    <q id="e9">«Загальне число пільговиків коливається — все залежить від погодних умов, маршруту, а також від наявності військових на ротації. Поки що працюємо на довірі з нашими перевізниками — зараз підтвердженням пільгового проїзду слугує виданий водієм квиток. У нас є група фахівців, які періодично проводять перевірки в автобусах і моніторять пільгові перевезення. Зараз працюємо над автоматизацією цього процесу, щоб зробити його прозорішим. Йдеться, зокрема, про картку пільговика. Діджиталізація цього процесу безумовно буде великим плюсом для громади», — сказала Ірина Гудзь.</q>
    <h id="e10">Люди, які мають право безкоштовного проїзду у громаді упродовж тижня</h>
    <p id="e11">На сайті Звягельської міської ради оприлюднили перелік категорій громадян, які мають право на безкоштовний проїзд на міських, приміських автобусних маршрутах загального користування на території Звягельської громади.</p>
    <ol>
      <li id="e12">учасники бойових дій та прирівняні до них;</li>
      <li id="e13">люди з інвалідністю внаслідок війни та прирівняні до них;</li>
      <li id="e14">люди, які супроводжують людину з інвалідністю I групи внаслідок війни;</li>
      <li id="e15">військовослужбовці, які отримали інвалідність внаслідок бойових дій; батьки військовослужбовців, які загинули чи померли або пропали безвісти під час проходження військової служби;</li>
      <li id="e16">учасники ліквідації наслідків аварії на ЧАЕС (І та ІІ категорія), потерпілі внаслідок Чорнобильської катастрофи (І категорії) та діти, яким встановлено інвалідність, повʼязану з Чорнобильською катастрофою;</li>
      <li id="e17">діти-сироти та діти, позбавлені батьківського піклування;</li>
      <li id="e18">діти з багатодітних та малозабезпечених сімей;</li>
      <li id="e19">члени сімʼї загиблого (померлого) військовослужбовця та члени сімʼї загиблого (померлого) Захисника чи Захисниці України, які отримали статус в Звягельському управлінні соціального захисту населення;</li>
      <li id="e20">реабілітовані громадяни;</li>
      <li id="e21">постраждалі учасники Революції Гідності;</li>
      <li id="e22">ветерани військової служби, ветерани органів внутрішніх справ, ветерани Національної поліції, ветерани податкової міліції, ветерани Бюро економічної безпеки України, ветерани державної пожежної охорони, ветерани Державної кримінально-виконавчої служби України, ветерани служби цивільного захисту, ветерани Державної служби спеціального звʼязку та захисту інформації України.</li>
      <li id="e23">люди з інвалідністю I та II групи, діти з інвалідністю та люди, які супроводжують людей з інвалідністю I групи або дітей з інвалідністю (не більше одного супроводжуючого однієї людини з інвалідністю I групи або дитини з інвалідністю).</li>
      <li id="e24">внутрішньо переміщені громадяни</li>
    </ol>
    <h>Люди, які мають право на 50% знижку вартості проїзду</h>
    <p id="e25">На 50%ижку вартості проїзду у приміських автобусних маршрутах загального користування на території Звягельської міської територіальної громади в період з 1 жовтня по 15 травня мають право:</p>
    <ol>
      <li id="e26">люди з інвалідністю, діти з інвалідністю та люди, які супроводжують людей з інвалідністю І групи або дітей з інвалідністю (не більше одного супроводжуючого однієї людини з інвалідністю або дитини з інвалідністю).</li>
    </ol>
    <p>Також право на 50% знижку вартості проїзду на міських автобусних маршрутах загального користування у вівторок, четвер та суботу мають такі категорії громадян:</p>
    <ol>
      <li id="e27">пенсіонери за віком;</li>
      <li id="e28">люди з інвалідністю з числа військовослужбовців;</li>
      <li id="e29">вдова (вдівець) загиблого (померлого) військовослужбовця;</li>
      <li id="e30">почесні донори.</li>
    </ol>
    <p>Підписуйтеся, читайте, дивіться новини Житомирщини на наших платформах тут:</p>
    <p>Telegram | Instagram | Viber | Facebook | YouTube | WhatsApp</p>
  </document>
  <warnings>
    <warning id="e1">Message: «безкоштовно» — нерекомендоване слово, кращий варіант: безплатно. Offset: 22. Replacement: безплатно</warning>
    <warning id="e2">Message: «безкоштовно» — нерекомендоване слово, кращий варіант: безплатно. Offset: 38. Replacement: безплатно</warning>
    <warning id="e2">Message: «безкоштовний» — нерекомендоване слово, кращий варіант: безплатний. Offset: 285. Replacement: безплатний</warning>
    <warning id="e3">Message: «безкоштовний» — нерекомендоване слово, кращий варіант: безплатний. Offset: 142. Replacement: безплатний</warning>
    <warning id="e4">Message: Знайдено потенційну орфографічну помилку. Offset: 128. Replacement: Саксі ним</warning>
    <warning id="e4">Message: Правильно: «скасовувати», «касувати», «зносити», «анулювати» Offset: 141. Replacement: скасовувати, касувати, зносити, анулювати</warning>
    <warning id="e5">Message: «діючих» - помилкове слово, виправлення: що діє, чинний, дієвий, діяльний, наявний; робочий; активний; поточний. Offset: 212. Replacement: що діє, чинний, дієвий, діяльний, наявний; робочий; активний; поточний</warning>
    <warning id="e5">Message: «безкоштовний» — нерекомендоване слово, кращий варіант: безплатний. Offset: 348. Replacement: безплатний</warning>
    <warning id="e6">Message: Після голосної зі звуком і/и варто писати й або та: шукати «й» заробляти, шукати «та» заробляти Offset: 164. Replacement: й, та</warning>
    <warning id="e6">Message: Після голосної зі звуком і/и варто писати й або та: інтереси «й» військових, інтереси «та» військових Offset: 230. Replacement: й, та</warning>
    <warning id="e7">Message: «Минулоріч» - помилкове слово, виправлення: торік, уторік, того року, минулого року. Offset: 1. Replacement: Торік, Уторік, Того року, Минулого року</warning>
    <warning id="e7">Message: «безкоштовний» — нерекомендоване слово, кращий варіант: безплатний. Offset: 142. Replacement: безплатний</warning>
    <warning id="e7">Message: Правильно: «своєю чергою» Offset: 333. Replacement: своєю чергою, і собі</warning>
    <warning id="e8">Message: «безкоштовного» — нерекомендоване слово, кращий варіант: безплатний. Offset: 87. Replacement: безплатний</warning>
    <warning id="e8">Message: Неправильно написане слово. Offset: 203. Replacement: диджиталізацією</warning>
    <warning id="e9">Message: Неправильно написане слово. Offset: 476. Replacement: Диджиталізація</warning>
    <warning id="e10">Message: «безкоштовного» — нерекомендоване слово, кращий варіант: безплатний. Offset: 22. Replacement: безплатний</warning>
    <warning id="e11">Message: «безкоштовний» — нерекомендоване слово, кращий варіант: безплатний. Offset: 94. Replacement: безплатний</warning>
    <warning id="e12">Message: Це речення не починається з великої літери. Offset: 0. Replacement: Учасники</warning>
    <warning id="e13">Message: Це речення не починається з великої літери. Offset: 0. Replacement: Люди</warning>
    <warning id="e14">Message: Це речення не починається з великої літери. Offset: 0. Replacement: Люди</warning>
    <warning id="e15">Message: Це речення не починається з великої літери. Offset: 0. Replacement: Військовослужбовці</warning>
    <warning id="e16">Message: Це речення не починається з великої літери. Offset: 0. Replacement: Учасники</warning>
    <warning id="e16">Message: Вжито кириличні літери замість латинських на позначення римської цифри Offset: 51. Replacement: II</warning>
    <warning id="e17">Message: Це речення не починається з великої літери. Offset: 0. Replacement: Діти-сироти</warning>
    <warning id="e18">Message: Це речення не починається з великої літери. Offset: 0. Replacement: Діти</warning>
    <warning id="e19">Message: Це речення не починається з великої літери. Offset: 0. Replacement: Члени</warning>
    <warning id="e19">Message: Перед словами, що починаються на в, ф або збігом приголосних із в, ф пишемо у: «у» Звягельському Offset: 142. Replacement: у</warning>
    <warning id="e20">Message: Це речення не починається з великої літери. Offset: 0. Replacement: Реабілітовані</warning>
    <warning id="e21">Message: Це речення не починається з великої літери. Offset: 0. Replacement: Постраждалі</warning>
    <warning id="e22">Message: Це речення не починається з великої літери. Offset: 0. Replacement: Ветерани</warning>
    <warning id="e23">Message: Це речення не починається з великої літери. Offset: 0. Replacement: Люди</warning>
    <warning id="e23">Message: «супроводжуючого» - помилкове слово, виправлення: що супроводжує, супутній, супровідний, супроводжувальний, провожатий; супровідник. Offset: 154. Replacement: що супроводжує, супутній, супровідний, супроводжувальний, провожатий; супровідник</warning>
    <warning id="e24">Message: Це речення не починається з великої літери. Offset: 0. Replacement: Внутрішньо</warning>
    <warning id="e25">Message: Знайдено потенційну орфографічну помилку. Offset: 6. Replacement: Гижку, Жижку, Рижку, Ужку, жижку, хижку</warning>
    <warning id="e26">Message: Це речення не починається з великої літери. Offset: 0. Replacement: Люди</warning>
    <warning id="e26">Message: «супроводжуючого» - помилкове слово, виправлення: що супроводжує, супутній, супровідний, супроводжувальний, провожатий; супровідник. Offset: 140. Replacement: що супроводжує, супутній, супровідний, супроводжувальний, провожатий; супровідник</warning>
    <warning id="e27">Message: Це речення не починається з великої літери. Offset: 0. Replacement: Пенсіонери</warning>
    <warning id="e28">Message: Це речення не починається з великої літери. Offset: 0. Replacement: Люди</warning>
    <warning id="e28">Message: Правильно: «з-поміж» Offset: 20. Replacement: з-поміж</warning>
    <warning id="e29">Message: Це речення не починається з великої літери. Offset: 0. Replacement: Вдова</warning>
    <warning id="e30">Message: Це речення не починається з великої літери. Offset: 0. Replacement: Почесні</warning>
  </warnings>
  <errors/>
</root>
