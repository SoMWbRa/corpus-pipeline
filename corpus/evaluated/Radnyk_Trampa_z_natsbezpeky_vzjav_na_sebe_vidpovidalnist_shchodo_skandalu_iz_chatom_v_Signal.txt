<root>
  <metadata>
    <source>Суспільне Новини | Suspilne Novyny</source>
    <author>Юрій Свиридюк</author>
    <title>Радник Трампа з нацбезпеки взяв на себе відповідальність щодо скандалу із чатом в Signal</title>
    <language>uk</language>
    <publication_time>2025-03-26T06:45+02:00</publication_time>
    <reference>https://suspilne.media/979475-radnik-trampa-z-nacbezpeki-vzav-na-sebe-vidpovidalnist-sodo-skandalu-iz-catom-v-signal/</reference>
  </metadata>
  <document>
    <h>Радник з нацбезпеки США Майк Волц взяв на себе повну відповідальність за скандал, де головного редактора американського видання The Atlantic Джеффрі Голдберга випадково додали у чат в Signal, де американські високопосадовці обговорювали атаки по Ємену.</h>
    <p id="e1">Про це Волц заявив в ефірі Fox News.</p>
    <p id="e2">Раніше Дональд Трамп в інтервʼю Newsmax розповів, що у Білому домі вважають, що випадково у чат журналіста додав той, «хто працював на Майка Волца на нижчому рівні і мав номер Голдберга».</p>
    <q>«Наскільки я розумію, це не було засекречено. Не було секретної інформації (у чаті — ред.)», — сказав Трамп.</q>
    <p>Своєю чергою Майк Волц сказав, що його співробітник не несе відповідальності за помилку, а також не вводив контактну інформацію Голдберга в його телефон.</p>
    <q>«Співробітник не ніс відповідальності. І дивіться, я беру на себе повну відповідальність. Я створив... я створив групу. Моя робота полягає в тому, щоб переконатися, що все скоординовано», — сказав Вальц.</q>
    <p>Раніше Трамп заявляв, що «як розуміє», ніякої секретної інформації у чаті, куди потрапив журналіст Голдберг, нібито не було.</p>
    <h>Що відомо про секретний чат в Signal чиновників адміністрації Трампа</h>
    <p id="e3">11 березня головний редактор американського видання The Atlantic Джеффрі Голдберг отримав запит на підключення в чат в Signal від радника з нацбезпеки США Майкла Волца. Після підтвердження запиту, журналіст опинився в чаті «Houthi PC small group» (група високопосадовців з нацбезпеки США — ред.). Там представники адміністрації Дональда Трампа обговорювали удари по Ємену 15 березня.</p>
    <p id="e4">15 березня, в день атаки Ємену, міністр оборони США Гегсет надіслав повідомлення з оперативними деталями майбутніх ударів, включаючи інформацію про цілі, зброю, яку розгорнуть США і послідовність атак. Це переконало журналіста, що чат справжній.</p>
    <p id="e5">Юристи повідомили виданню The Atlantic, що дії Волца можуть порушувати американське законодавство щодо обробки інформації, повʼязаної з національною обороною. Конгресмени Демократичної партії США закликали провести слухання щодо цієї ситуації. Нині триває зʼясування обставин.</p>
  </document>
  <warnings>
    <warning id="e1">Message: Знайдено потенційну орфографічну помилку. Offset: 7. Replacement: Волі, Волю, Воля, Воли, Вола, Воле, Волк, Волт, Волш, Волг, Воло, Волу</warning>
    <warning id="e2">Message: Знайдено потенційну орфографічну помилку. Offset: 141. Replacement: Волга, Вола, Волка, Волна, Волта, Волша</warning>
    <warning id="e2">Message: Після голосної зі звуком і/и варто писати й або та: рівні «й» мав, рівні «та» мав Offset: 164. Replacement: й, та</warning>
    <warning id="e3">Message: Знайдено потенційну орфографічну помилку. Offset: 162. Replacement: Волга, Вола, Волка, Волна, Волта, Волша</warning>
    <warning id="e4">Message: Знайдено потенційну орфографічну помилку. Offset: 52. Replacement: Тегсет</warning>
    <warning id="e5">Message: Знайдено потенційну орфографічну помилку. Offset: 47. Replacement: Волга, Вола, Волка, Волна, Волта, Волша</warning>
  </warnings>
  <errors/>
</root>
