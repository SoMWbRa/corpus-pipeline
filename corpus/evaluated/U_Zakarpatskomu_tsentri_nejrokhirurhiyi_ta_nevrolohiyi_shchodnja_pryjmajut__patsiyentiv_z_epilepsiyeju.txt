<root>
  <metadata>
    <source>Суспільне Новини | Suspilne Novyny</source>
    <author>Михайло Пилипко, Руслана Гостюк</author>
    <title>У Закарпатському центрі нейрохірургії та неврології щодня приймають 10 пацієнтів з епілепсією</title>
    <language>uk</language>
    <publication_time>2025-03-25T20:41+02:00</publication_time>
    <reference>https://suspilne.media/uzhhorod/979361-u-zakarpatskomu-centri-nejrohirurgii-ta-nevrologii-sodna-prijmaut-10-pacientiv-z-epilepsieu/</reference>
  </metadata>
  <document>
    <h id="e1">Близько чотирьох тисяч людей з епілептичними Епілепсія — це хронічне захворювання головного мозку, яке характеризується повторюваними епілептичними нападами.нападами впродовж 2024 року звернулися до Закарпатського обласного центру нейрохірургії та неврології. Про це Суспільному розповіла лікарка-епілептологиня Марʼяна Прийма.</h>
    <p>За словами Марʼяни Прийми, пацієнтів лікують двома методами — медикаментозно та роблять операції.</p>
    <q>«Дуже часто епілепсія не проявляється класичним епілептичним нападом з втратою свідомості, із судомами тіла, з піною з рота, як зазвичай описують і люди здатні сприймати, що саме це є епілепсією. Інколи це проявляється короткочасним застиганням на кілька секунд, що дуже часто плутають з неуважністю. Інколи якісь посмикування однієї кінцівки, терпкість в одній кінцівці, тому що різні частини головного мозку можуть давати різні за семіологією типи нападів», — розповіла Марʼяна Прийма.</q>
    <p id="e2">За словами лікаря-невролога Тараса Студеняка, епілептичні напади можуть починатися з першого дня життя і до останнього дня життя.</p>
    <q id="e3">«Найчастіше ми маємо два піки захворюваності — це дитячий і старечий вік. Основна ціль — це зупинити хворобу. У першу чергу – це медикаментозне лікування. Мета лікування: перше — це знайти той препарат, на якому у пацієнта не буде нападів, друге м це, щоб у пацієнта не було значних побічних дій. За допомогою медикаментів близько 70% пацієнтів стають вільними від нападів. 30% є нечутливими до терапії, або терапія викликає в них значні побічні дії, які є недопустимі, тому ми їх розглядаємо, як можливих кандидатів на хірургічне лікування», — зазначає Тарас Студеняк.</q>
    <p id="e4">Нейрохірург Володимир Смоланка зауважує, що хірургічне втручання потребує кожен 5 пацієнт.</p>
    <q id="e5">«Бувають випадки, коли ми прооперуємо пацієнта, наприклад, з гіпокампальним склерозомНайпоширеніша аномалія головного мозку у хворих на скроневу епілепсію, або з фокальною кортикальною дисплазієюАномалія розвитку кори головного мозку, зумовлена порушенням розподілу нейронів в скроневій долі головного мозку, то пацієнта на 2-3 добу можна відпускати додому. Для дітей застосовуємо функціональну гемісферектоміюВидалення меншої площі ураженої півкулі і відʼєднання від неї тканини мозку, що залишилася — це набагато складніша операція, яка вимагає набагато триваліший період реабілітації — до 2-3 тижнів перебування у лікарні», — каже лікар.</q>
    <p id="e6">За словами Володимира Смоланки, впродовж 2024 року прооперували 75 пацієнтів з епілепсією.</p>
    <q id="e7">«Більша частина — це пацієнти з патологією скроневої долі, тому що скронева епілепсія трапляється найчастіше. Ну і близько 35 людей — це пацієнти з або генералізованими, тобто формами, де є декілька вогнищ ураження, яким ми виконуємо функціонально гемісферектоміюВидалення або вимкнення однієї з півкуль головного мозку, або кальозотоміюПаліативна операція, тобто для полегшення симптомів пацієнта, або це локалізація десь поза скроневою долею — лобна доля, тімʼяна доля, потилична доля головного мозку», — додає Володимир Смоланка.</q>
    <p>Світлана — мама 8-річного хлопчика, якого прооперували два тижні тому у Закарпатському центрі нейрохірургії розповіла, що перші ознаки епілепсії у сина помітила кілька років тому.</p>
    <q id="e8">«Домініку було два рочки, коли я побачила, що в нього починає сіпатися один бік лиця, одне око і ротик. Тоді з кожним роком все більше і більше було тих епілепсій, вони в нього були різні. Остання була така, що ми гуляли і він перестав розмовляти. Ми приймали різні ліки. Ми були в Німеччині, там нам говорили, що треба робити операцію. Ми були у Варшаві (Польща), там нам теж всі говорили, що треба операцію робити, бо в нього дуже пошкоджена одна сторона», — згадує Світлана.</q>
    <p id="e9">За словами жінки, після операції дитина почувається добре — самостійно їсть сам і пʼє , сидить та грається.</p>
    <p>Діагностика епілепсії в пацієнтів розпочинається з опитування про напади та відчуття людини під час нападу. Далі проводять додаткові обстеження.</p>
    <q id="e10">«Обовʼязково проводиться МРТ головного мозку, нейропсихологічне тестування та електроенцефалограму. За допомогою відеоенцефалографа ми проводимо обстеження — це електроенцефалограма. Проводимо звичайні 30-хвилинні та довготривалі відеоЕГГ моніторинги. Довготривалі з тією метою, якщо ми хочемо зафіксувати епілептичний напад, особливо, якщо це стосується якихось структурних уражень головного мозку, якщо людина має кілька патологічних уражень головного мозку, то нам потрібно зʼясувати, яка саме частина головного мозку, чи яка проблема, запускає епілептичні напади», — розповідає Марʼяна Прийма.</q>
    <p>За словами лікарки, після того, як припиняються епілептичні напади, пацієнт обовʼязково звертається до лікаря кожні 3-6 місяців.</p>
    <p>Лікарі закликають: «якщо ви бачите, що в людини судомний напад, підкладіть щось мʼяке під голову, поверніть її на бік та в жодному разі не намагайтеся вставляти до рота сторонні предмети чи розтискати зуби. Викличте “швидку”, напад мине за хвилину».</p>
    <p>Підписуйтеся на Суспільне Ужгород: Facebook, YouTube, Telegram, Viber, Instagram, Threads, WhatsApp, TikTok</p>
  </document>
  <warnings>
    <warning id="e1">Message: Потенційна помилка: прикметник не узгоджений з іменником: "епілептичними": [мн.: орудний] і "Епілепсія": [ж.р.: називний] Offset: 31. Replacement: епілептичними епілепсіями, епілептична Епілепсія</warning>
    <warning id="e1">Message: Знайдено потенційну орфографічну помилку. Offset: 289. Replacement: </warning>
    <warning id="e2">Message: Знайдено потенційну орфографічну помилку. Offset: 35. Replacement: Студентка, Студенка</warning>
    <warning id="e3">Message: Знайдено потенційну орфографічну помилку. Offset: 560. Replacement: Студенок</warning>
    <warning id="e4">Message: Знайдено потенційну орфографічну помилку. Offset: 22. Replacement: Смоленка, Смолянка</warning>
    <warning id="e5">Message: Знайдено потенційну орфографічну помилку. Offset: 76. Replacement: склерозом Найпоширеніша</warning>
    <warning id="e5">Message: Знайдено потенційну орфографічну помилку. Offset: 185. Replacement: дисплазією Аномалія</warning>
    <warning id="e5">Message: Знайдено потенційну орфографічну помилку. Offset: 395. Replacement: </warning>
    <warning id="e5">Message: Після голосної зі звуком і/и варто писати й або та: півкулі «й» від'єднання, півкулі «та» від'єднання Offset: 450. Replacement: й, та</warning>
    <warning id="e6">Message: Знайдено потенційну орфографічну помилку. Offset: 22. Replacement: Смоленки, Смолянки</warning>
    <warning id="e7">Message: Знайдено потенційну орфографічну помилку. Offset: 248. Replacement: </warning>
    <warning id="e7">Message: Знайдено потенційну орфографічну помилку. Offset: 325. Replacement: </warning>
    <warning id="e7">Message: Знайдено потенційну орфографічну помилку. Offset: 523. Replacement: Смоленка, Смолянка</warning>
    <warning id="e8">Message: Після голосної зі звуком і/и варто писати й або та: гуляли «й» він, гуляли «та» він Offset: 221. Replacement: й, та</warning>
    <warning id="e9">Message: Поставте пробіл після коми, а не перед комою. Offset: 85. Replacement: ,</warning>
    <warning id="e10">Message: Знайдено потенційну орфографічну помилку. Offset: 230. Replacement: відеоесе</warning>
  </warnings>
  <errors/>
</root>
